// OCR by Pooja, 13 Oct 2021

॥आत्मज्योतिषम्॥
॥आथर्वणज्योतिषम् इत्यपि दुष्टं नाम॥
[मुहूर्तप्रकरणम्]
[१] 

अथ ब्रह्माणं स्वयम्भुं गुरुं लोकपितामहम् । 
ब्रह्मलोके सुखासीनं काश्यपः परिपृच्छति ॥१॥ 
किं प्रमाणं मुहूर्तानां रात्रौ वा यदि वा दिवा । 
चन्द्रादित्यगतं सर्वं तन्मे प्रब्रूहि पृच्छतः ॥२॥ 
तस्य शुश्रषमाणस्य काश्यपस्य महात्मनः । 
प्रोवाच भगवान् सर्वं मुहूर्तं ज्ञानमुत्तमम् ॥३॥ 
द्वादशाक्षिनिमेषस्तु लवो नाम विधीयते । 
लवाः त्रिंशत्कला ज्ञेया कलात्रिशंत्त्रुटिर्भवेत् ॥४॥ 
त्रुटीनां तु भवेत्त्रिंशन्मुहूर्त्तस्य प्रयोजनम् । 
द्वादशाङ्गलमुच्छङ्कुं तस्य छाया प्रमाणतः ॥४॥ 
नवती षडाङ्गुलाश्चैव प्रतीचीं तां प्रकाशयेत् । 
पुरस्तात्सन्धिवेलायां मुहूर्तो रौद्र उच्यते ॥६॥ 
श्वेत: षष्टिः समाख्यातो मैत्रो वै द्वादशाङ्गलः । 
षट्सु सारभटो ज्ञेयः सावित्रः पञ्चसु स्मृतः ॥७॥ 
चतुर्षु तु वैराजस्त्रिषु विश्वावसुस्तथा ।
मध्याह्ने अभिजिन्नाम यस्मिन् छाया प्रतिष्ठिता ॥ ८ ॥
प्राची वै गामिनी छायां रौहिणस्त्रिपु वर्तते । 
बलश्चतुर्षु विख्यातो विजयः पञ्चसु स्मृतः ॥६॥ 
नैर्ऋतस्तु षडङ्गुल्या वारुणो द्वादशाङ्गुलः। 
सौम्यः षष्टिः समाख्यातो भगस्तु परमस्तथा ॥१०॥ 
एते मुहूर्ता व्याख्याता दश दौ च तथा त्रयः। 
अहन्येव तु विज्ञेया रात्रावपि न संशयः ॥११॥ 
अत उर्द्ध्वं तु सर्वेषामानुपूार्व्या शुभाशुभम् । 
सर्वं विस्तरशस्तावत्तन्मे निगढतः शृणु ॥ १२॥ ॥१॥

रौद्रे रौद्राणि कुर्वीत रुद्रकार्याणि नित्यशः। 
यच रौद्रं भवेत्किञ्चित् सर्वमेतेन कारयेत् ॥१॥ 
श्वेते वासश्च स्नानं च ग्रामोद्यानं तथा कृषिः । 
आरम्भाश्चात्र सिध्यन्ति ये चार्थाश्चिन्तिताः क्वचित् ॥२॥ 
मैत्रे मैत्राणि कुर्वीत मित्रकार्याणि नित्यशः। 
यञ्च मैत्रं भवेत्किञ्चित् सर्वमेतेन कारयेत् ॥३॥ 
अभिचारं तु शत्रणां कुर्यात्सारभटेन तु । 
आत्मार्थे सुहृदर्थे वा नश्यन्ते तस्य शत्रवः॥४॥ 
सावित्रेण मुहूर्तेन देवकार्याणि कारयेत् ॥ 
यज्ञान् विवाहानड्वाहंश्चूडोपनयनानि च ॥५॥ 
वैराजेन मुहर्तेन राजपौरुषमारभेत्॥ 
मर्माणि परदानानि शस्त्रकर्म च कारयेत् ॥६॥ 
विश्वावसौ तु सर्वार्थानारम्भाश्चात्र कारयेत् । 
सर्वेषां च द्विजातीनां स्वाध्यायस्तु प्रशस्यते ॥७॥
ब्रह्मक्षत्रियवैश्यानां शुद्राणां चापि नित्यशः।
सर्वेषामेव वर्णानां योगो मध्यन्दिनेऽभिजित् ॥८॥
अभिजित् सर्वकामाय सर्वकार्यार्थसाधन: । 
अर्थसञ्चयमानानामध्वानं गन्तुमिच्छताम् ॥६॥
रौहिणे वापिता वृक्षा विल्वगुल्मलतास्तथा । 
अरोगाः पुष्पवन्तश्च फलवन्तश्च नित्यशः ॥१०॥
 बलेन तु बलं राजा खयमारुह्य योजयेत् । 
योगः सम्पत्तिकं कार्यं शत्रूंश्च विषमे जयेत् ॥११॥२॥

॥३॥ 
विजयेन प्रयातस्य विजयो नात्र संशयः। 
मङ्गलान्यत्र कुर्वीत शान्तिः स्वस्त्ययनानि च ॥१॥ 
नैऋते द्योतयेत्सेनां परराष्टं तु मर्दयेत् ।
कर्तु: सम्पत्करो ह्येष सर्वशनिबर्हणः ॥२॥ 
वारुणेन मुहूर्तेन वारुणानि प्रवापयेत् । 
गोधूमान् यवशालीरच इक्षवश्चोत्पलानि च ॥३॥ 
सौम्ये सौम्यानि कुर्वीत सोमकार्याणि नित्यशः । 
यच्च सौम्यं भवेत्किञ्चित् सर्वमेतेन कारयेत् ॥१४॥ 
सर्वासामेव नारीणां कन्यानां च विशेषतः । 
सौभाग्यानि प्रयुजीत भगे भीमपराक्रमे ॥१५ ॥
भगेन वरयेत् कन्यां ब्राह्मणीं कुलवर्द्धनीम् । 
भगेन वरिता कन्या नैव सान्यत्र गच्छति ॥६॥३॥ 

[करणप्रकरणम् ] 
[ ४ ] 
शुक्लप्रतिपदि रात्रौ दिवि पञ्चम्यां तथाष्टमीं रात्रौ । 
द्वादश्यामपि च दिवा प्रथमं प्रतिपद्यते करणम् ॥१॥ 
पौर्णमास्यां बवं रात्रौ	तच्चतुर्थ्यां पुनर्दिवा ॥ 
तद्धि तत्सप्तमीरात्रौ तच्चैवैकादशी दिवा ॥२॥ 
शुभाशुभनिबद्धानि करणानि निवोधत । 
तानि तत्वेन विज्ञाय नापदं प्राप्नुयानरः ॥३॥ 
एकादशभिः करणर्मासः सम्प्रतिपद्यते। 
ध्रुवाणि तत्र चत्वारि चलान्यन्यानि सप्त च ॥४॥ 
बवं च बालवं चैव कौलवं तैतिलेति च । 
गराजि वणिजं चैव विष्टिर्भवति सप्तमम् ॥५॥ 
शकुनिं चतुष्पदं नागं चतुर्थं कौस्तुभं भवेत् । 
एकैकस्य तु यत्कर्म तद्वक्ष्यामि पृथक् पृथक् ॥६॥ 
आधं तु शकुनिं नाम रात्रौ कृष्णचतुर्दशी । 
आधाने हरणे चैव तथैव च पलायने ॥७॥ 
भृत्यानामथ योधानां पक्षिणां गृहपोषणे । 
चिकित्सायां तु युद्धे च सर्वत्रैतत्प्रशस्यते ॥८॥ 
भूततन्त्र बलिं दद्याच्छत्रूणां परघातकम् । 
करणं चतुष्पदं नाम कृष्णपञ्चदशी दिवा ॥६॥ 
चतुष्पदानां सर्वेषां हितं सर्वेषु कर्ममु। 
श्राद्धमत्र च कुर्वीत प्रयतश्च भवेन्नरः ॥१०॥ 
सोदकानि च कार्याणि सर्वाण्येतानि कारयेत् । 
कुष्णपश्चदशी रात्रौ नागं करणमुच्यते ॥११॥ 
नष्टं नष्टं तथा बद्धं तदन्तमिति निर्दिशेत् ।
यानि प्रसह्य कार्याणि प्रमथ्यहरणानि च ॥१२॥ 
तानि नागे प्रयुक्तानि सिद्ध्यन्ति फलान्ति च ॥ १३ ॥४॥ 

[५] 
शुक्रप्रतिपदि दिवा कौस्तुभं करणं भवेत् । 
वैश्वदेवमिति ख्यातं प्रशस्तं सर्वकर्मसु ॥१॥ 
बवेन ध्रुवकर्माणि क्षिप्राण्यपि च कारयेत् । 
प्रस्थाने च प्रवेशे च तद्धि सर्वार्थसाधकम् ॥२॥ 
बालवं ब्राह्मणानां तु सर्वारम्भेषु शोभनम् । 
चूडोपनयने यज्ञे विवाहे भूतिकर्मसु ॥३॥ 
त्रयाणामत्र वर्णानामनारम्भो विधीयते । 
अन्यत्र शोभने राज्ञे शान्तिकं पौष्टिकं प्रति ॥४॥ 
मैत्रयुक्तं तु यत्कर्म यच्च स्यात्सिद्धिकारकम् । 
स्थावराणि च कार्याणि कौलवे तानि कारयेत् ॥२॥ 
राजद्वारिकमारम्भं कारयेत्तैतिले दिने । 
एतद्धि करणं श्रेष्ठं नित्यं राज्ञोपसेविनाम् ॥६॥ 
अलङ्कारांश्च विविधान् दिव्यान्याभरणानि च । 
अन्यच्चापि तथा युक्तं युक्तानां तु प्रतिक्रियाः ॥७॥ 
गराजिना तु कुर्वीत यत्कर्म गृहमेधिनाम् । 
पशूनां पोषणं चैव प्रयोज्यं क्रयविक्रयम् ॥८॥ 
गृहप्रवेशं वास्तूनां गृहाणां रोपणानि च । 
विशेषेण तु कार्याणि कर्षणादीनि कारयेत् ॥३॥ 

वणिजं वणिजानां तु सर्वपण्येषु शोभनम् । 
विक्रेता रिध्यते तत्र क्रेता तत्र न रिध्यति ॥१०॥ 
विष्टिना करणे कर्म न कुर्यान्नैव कारयेत् । 
कुच्छ्रेणापि कृतं कर्म भवेदल्पफलोदयम् ॥११॥
यदि सिद्ध्यति तत्कर्म विष्टिना तु कदाचन । 
न तच्चिरमशंकेन शक्यं भोक्तुं सुरैरपि ॥१२॥ 
आगतं धननाशाय आदौ कार्यविनाशनी । 
मध्ये प्राणहरा ज्ञेया विष्टि पुच्छे ध्रुवं जयः ॥१३॥ 
आगन्तु घटिकाः पञ्च वर्तमाने चतुर्दश । 
मध्ये चाष्टौ विजानीयाद्विष्टिपुच्छे त्रयः स्मृताः ॥१४॥ 
शकुनस्य गरुत्मान् वृषभो वै चतुष्पदे । 
नागस्य देवता नागाः कौस्तुभस्य धनाधिपः॥११॥ 
बवस्य देवता विष्णुर्वालवस्य प्रजापतिः । 
कौलवस्य भवेत्सोमस्तैतिलस्य शतक्रतुः ॥१६॥ 
गराजिवसुदेवत्यो मणिभद्रोऽथ वाणिजे । 
विष्टस्तु देवतं मृत्युर्देवताः परिकीर्तिताः ॥१७॥ 
कृत्रिरासदिवादरभूत दिवा शुचिरष्टदिवाकरपूर्णदिवा ।१ 
इति विष्टिरहर्ग्रहण रात्रिचरान् च कर्म्म भवेत्कृतमाशुशुभम्॥१८॥५॥ 

[तिथिप्रकरणम्] 
[ ६ ] 
प्रादौ वर्जयेद्वीरः प्रस्थाने प्रथमां तिथिम् । 
द्वितीया सम्प्रयातस्य सिद्धिमर्थं विनिर्द्दिशेत् ॥१॥ 
तृतीया क्षेममारोग्यं चतुर्थी मरणाद्भयम् । 
पञ्चमी विजया श्रेष्ठा सा वै सर्वार्थसाधकी ॥२॥ 
षष्ठी तनयलाभाय सप्तमी त्वन्नभाग्भवेत् । 
अष्टमी रोगलाभाय नवम्यां न निवर्त्तते ॥३॥ 
दशम्यां प्रस्थितो राजा भूमिलाभाय कल्पते । 
एकादशी तु सर्वत्र प्रशस्ता सर्वकर्मसु ॥४॥ 
द्वादशी त्वर्थनाशाय … कुर्यात्त्रयोदशी । 
चतुर्दशी चलत्कर्म कौतुकान्यत्र कारयेत् ॥५॥ 
अमावास्यां न यात्रा स्यात् पौर्णमास्यां तथा दिवा । 
पौर्णमास्यां प्रयातस्य न सिद्धिस्तस्य जायते ॥६॥ 
षडष्टौ नव चत्वारि पक्षछिद्राणि वर्जयेत् । 
अपि नक्षत्रसम्पनां वर्जयेत्तु चतुर्दशीम् ॥७॥ 
नन्दा भद्रा जया रिक्ता पूर्णा पक्षस्तु पश्चमी । 
तिथयः पञ्च विज्ञेयाः पक्षयोरुभयोरपि ॥८॥ 
नन्दां प्रतिपदं विद्यात् षष्ठीमेकादशीमपि । 
द्वितीया सप्तमी भद्रा द्वादशी चोपपद्यते ॥६॥ 
तृतीया चाष्टमी चैव जया च स्यात्त्रयोदशी । 
चतुर्थी नवमी रिक्ता तथैव च चतुर्दशी ॥१०॥ 
पञ्चमी दशमी पूर्णा तथा पञ्चदशीति च । 
तिथयो ह्येषु वारेषु सिद्धार्थास्तत्र तच्छृणु ॥११॥ 
नन्दां भृगौ सोमसुते च भद्रां भौमे जयां सूर्यसुते च रिक्ताम् । 
पूर्णां गुरौ पञ्चसु पञ्च एते जयावहाः सर्वफलप्रदाश्च ॥१२॥ 
सर्वं युग्मं छिद्रमाहुस्तिथिज्ञाः सामावास्यां न द्वितीयादशम्यौ । 
ओजः श्रेष्ठं तत्राग्रं तृतीयाः सर्वारम्भा वर्जनीया नवम्याम् ॥१३॥६॥ 

[ ७ ] 
नन्दायां भक्ष्यमोज्यानि भूषणानि वरस्त्रियः । 
आनन्दं चैव कुर्वीत मनः प्रियतमानि च ॥१॥ 
भद्रायां भद्रवाह्यानि यानि योगासनानि च । 
स्वस्तिवाचनकर्माणि कारयेदारभेति ? च ॥२॥ 
जयायां योजयेत् सेनां वणिजः क्षिप्रकारिणः । 
पण्यविक्रयणं कुर्युः शस्त्रकर्म च कारयेत् ॥३॥ 
रिक्तायां वर्जयेन्नित्यं तिथौ तिथिविचक्षणः । 
ध्रुवाणि सर्वकार्याणि स्थावराणि चलानि च ॥४॥ 
पूर्णायां सेतुबन्धांश्च कोष्ठान् कोशांश्च कारयेत् । 
वाहनानि च पोषे तु रथयानानि कारयेत् ॥५॥ 
एवमेव त्रिरम्यस्तं पक्षेण परिवर्जयेत् । 
ज्योतिःशाखप्रयुक्तानां कर्मणां फलदं भवेत् ॥६॥
ऋतुक्षये चन्द्रमसः क्षये च पक्षक्षये ज्योतिषि सङ्ग्रहे च । 
नक्षत्रवर्गेषु विगर्हितेषु यात्राविधानं न वदन्ति तज्ज्ञाः ॥७॥ 
पचक्षयस्तु यः प्रोक्त: कियन्तं कालमादिशेत् । 
एकादश्यां व्यतीतायां विज्ञेयः पक्षसंक्षय: ॥८॥ 
शुक्रो धनक्षयं कुर्याद् बुद्धिमोहं बृहस्पतिः । 
लोहितांगो महाव्याधिं कुरुते नात्र संशयः ॥६॥ 
बुधो बन्धुपरिक्लेशं विप्रवासं शनैश्चरः । 
बन्धुपक्षक्षयं सूर्यो भयं सोमस्तथैव च ॥१०॥ 
आत्मरक्षा तु नक्षत्रं तिथि स्यादर्थसाधकी । 
करणे कार्यनिष्पत्तिर्मुहर्ते लाभमादिशेत् ॥११॥ 
चतुर्भिः कारयेत्कर्म सिद्धिहेतोर्विचक्षणः । 
तिथि-नक्षत्र-करण-मुहूर्तेनेति नित्यशः ॥१२॥ 
तिथेरपि च दूरत्वात्त्रिभिः कर्म समारभेत् । 
नक्षत्रेण करणेन मुहूर्तेनेति नित्यशः ॥१३॥ 
नक्षत्रस्य हि दूरत्वाद् द्वाभ्यां कर्म समारभेत् । 
करणेन मुहूर्तेन त्वरमाणस्तु बुद्धिमान् ॥१४॥ 
करणस्य हि दूरत्वान् मुहूर्तेनैव कारयेत् ॥ 
मुहूर्तेन कृतं कर्म सिध्यते नात्र संशयः ॥१५॥ 
दूरस्थस्य मुहूर्तस्य क्रिया च त्वरिता यदि । 
द्विजपुण्याहघोषेण कृतं स्यात्सर्वसांपदम् ॥१६॥ 
नक्षत्रस्य मुहूर्तस्य तिथेच करणस्य च । 
चतुर्विधस्य ज्ञानस्य शकुनो दण्डनायकः ॥१७॥ 
शकुनः पवनश्चैव मनः परिजनस्तथा । 
यस्यैतान्यनुकूलानि सिद्धिरेव न संशयः ॥१८॥ 
न तत्र बलवती तारा योन्दुर्बलवत्तरः ।
न हि भर्तृस्थिता नारी क्वचित्स्वातन्त्र्यमर्हति ॥ १६॥ 
न कृष्णपचे शशिनः प्रभावस्ताराबलं तत्र विचार्य देयम् । 
विदेशयति विकले च पत्यौ सर्वाणि कार्याणि करोति पत्नी ॥२०॥
तिथेरेकगुणः प्रोक्तो नक्षत्रं च चतुर्गुणम् । 
वारस्याष्टगुणः प्रोक्तः करणं षोडशान्वितम् ॥२१॥ 
द्वात्रिंशद्गुणे योगस्ताराषष्टिसमन्वितः ।
चन्द्रः शतगुणः प्रोकस्तसाच्चन्द्रं बलाबलम् ॥ २२॥ 
समीच्य चन्द्रस्य बलाबलानि ग्रहाः प्रयछन्ति शुभाशुभानि । 
मनःसमेतानि यथेन्द्रियाणि कर्माण्येतां यान्ति न केवलानि॥२३॥७॥ 


[वारप्रकरणम् ] 
[ ८ ] 

आदित्यः सोमो भौमश्च तथा बुधबृहस्पती । 
भार्गवः शनैश्चरश्चैवैते सप्तदिनाधिपाः ॥ १॥ 
नृपाभिषेकं नृपतिप्रयाणं नृपस्य कार्यं नृपदर्शनं च । 
यचाग्निकार्यं भुवि किञ्चिदुक्तं तत्सर्वमादित्यदिने प्रशस्तम् ॥२॥
पानं रसानां मधुसोमपानं सौभाग्यकर्माण्यनुलेपनानि । 
क्षेत्रे च वीजानि वपेत् वृक्षान् सोमस्य कुर्याद्दिवसे विधिज्ञः ॥३॥ 
भेदाभिघातो नगरे पुरे वा सेनापतित्वं च तथैव राज्ये । 
व्यायामशस्त्राभ्यसनं च चौर्यं भूमेःसुतस्या हि सदा प्रशस्तम् ॥४॥ 
दूतप्रवेशो रणकारणार्थं कन्याप्रजार्थं रिपुसन्धिकार्यम् । 
भिन्ने चै मन्त्रे प्रतिसन्धनीयं क्षिप्रं प्रशंसन्ति दिने बुधस्य ॥१॥ स्वाध्यायदेवार्चनवेश्मकार्यं संस्कारदीक्षाश्च तथा यतीनाम् । 
वस्त्राणि दारा श्रियभूषणानि कृषिं कुर्याद्देवगुरोर्दिने च ॥६॥ 
अश्वप्रवाह्यं प्रथमं प्रशस्तं योगप्ररोहो गजरोहणं च । 
कन्याप्रदानं क्रयविक्रयौ च तेषां सदा शुक्रदिने प्रशस्तम् ॥७॥ 
स्थाप्यं च कर्मक्रतुभिश्च यूपो गृहप्रवेशो गजबन्धनं च । 
ग्रामेऽथ वासो नगरे पुरे वा शनैश्चरे सर्वमिदं प्रशस्तम् ॥८ ॥ 

[नक्षत्रप्रकरणम् ] 
[१] 
आत्मकर्म गुणं श्रेष्ठं पुरुषं पुरुषं प्रति । 
अल्पग्रन्थं महार्थं च प्रवक्ष्यामि भृगोर्मतम् ॥१॥ 
पृथक् पुरुषविज्ञेयं नक्षत्राणां शुभाशुभम् । 
आत्मसम्पत्करं ज्ञेयमात्मन ऋद्धिमिच्छताम् ॥२॥ 
नवानां त्रिवर्गाणामाधाने जन्मकर्मणि । 
अधमोत्तमवर्गेषु सम्बदतीह भागशः ॥३॥ 
जन्मसम्पद्विपक्षेभ्यः प्रत्वरः साधकस्तथा । 
नैधनो मित्रवर्गश्च परमो मैत्र एव तु ॥४॥ 
दशमं जन्मनक्षत्रात् कर्मनचवमुच्यते । 
एकोनविंशतिं चैव गर्भाधानकमुच्यते ॥
द्वितीयमेकादशं विंशमेष सम्पत्करो गणः । 
तृतीयमेकविंशं तु द्वादशं तु विपत्करम् ॥६॥ 
क्षेम्यं चतुर्थं द्वाविंशं भवेद्यच्च त्रयोदशम् । 
प्रत्वरं पञ्चमं विद्यात्त्रयोविंशं चतुद्देशम् ॥७॥ 
साधकं तु चतुर्विशं षष्ठं पञ्चदशं तु यत् । 
नैधनं पञ्चविंशं तु पोडशं सप्तमं तथा ॥८॥ 
मैत्रे सप्तदशं विद्यात् षड्विशमिति चाष्टमम् । 
सप्तविंशं परं मैत्रं नवमष्टादशं च यत् ।६॥ 
नवनक्षत्रके वर्गे प्रथमं तृतीयं तु वर्जयेत् । 
पश्चमं सप्तमं चैव शेषै: कार्याणि कारयेत् ॥१०॥ 
आधाने जन्मकर्मणि ज्ञेयास्त्वेतानुपूर्वर्शः । 
त्रिनक्षत्रा नवगणास्तेषां कर्मफलं शृणु ॥११॥६॥

[१०]
आधाने जन्मनक्षत्रे नैधने प्रत्वरेषु च । 
प्रवासे प्राणसन्देहे क्षुरकर्मविवर्जयेत् ॥ १ ॥
पराजयं प्रवासं च विवादं गृहकर्म च । 
वर्जयेन्मङ्गलं कार्य शान्तिः वस्त्ययनानि च ॥२॥
क्षौरं विवाहं भैषज्यं यात्रा सेनां च योजयेत् । 
सर्वमङ्गलकार्येषु त्रिषु कर्म्म चै वर्जयेत् ॥३॥ 
विद्यारम्भ तपो दानं मार्जनं भेषजं क्रिया। 
भरणं च सुभृत्यानां कुर्यात् सम्पत्करे गणे ॥४॥ 
अनृतमधर्मसंयुक्तं शत्रूणां चाभिचारकम् । 
विपत्करे गणे कुर्यात् प्रहरेताददाति च ॥५॥ 
क्षेम्येऽध्वानं प्रपद्येत गोप्यार्थांश्चात्र गोपयेत् । 
वाहनानि च पोषे च बहुशोऽर्थांश्च योजयेत् ॥६॥ 
प्रत्वरे तु ने कर्तव्याः सर्वारम्भाः कदाचन । 
दुर्गे च न प्रवेष्टव्यं न च किश्चित्समारभेत् ॥७॥ 
असाध्यान्यपि कार्याणि साधयेत्साधके गणे । 
सर्वार्थास्तस्स सिध्यन्ति न वानर्थान्समश्नुते ॥८॥ 
नैघने तु न गन्तव्यं येषु जाताश्च शत्रवः । 
तेभ्यो रक्षेत चात्मानमत्यन्तं च न विश्वेसत् (विश्वसेत्?) ॥६॥ 
मैत्रे विवाहानवाहंश्चूडोपनयनानि च । 
कुयोत्परममैत्रे तु यतस्तंभनमात्मकम् ॥ १०॥ 
परं परममैत्रे तु नरो ह्यभिलषेत्फलम् । प्राप्नुयादर्थसिद्धिं च क्षिप्रमेव न संशयः ॥ ११॥ १० ॥ 

[११] 
ग्रहोल्काशनिनिर्घातै: कम्पैर्दाहैस्तु पीड्यते । 
यद्यद्भयं भवत्यत्र तत्प्रवक्ष्याम्यशेषतः ॥१॥
आधाने विद्रवन्त्यर्था व्याधयो जन्मनि ध्वम् । 
न च सिध्यन्ति कार्याणि कदाचिदर्शमे हते ॥२॥ 
संपत्करे हते हानिर्वृद्धिश्चैव विपत्करे । 
क्षेम्ये हते न प्रवसेत् साधकेऽर्थान्न साधयेत् ॥ ३॥ 
प्रत्वरे तु हते विद्यान् महारोगप्रनाशनम् । 
नैघने तु हते विद्यान् महानरिवधो भवेत् ॥ ४॥ 
मित्रवर्गाश्च मैत्रे तु न भवन्ति यथा पुरा । 
हते परममैत्रे तु मनो नित्यं न तुष्यति ॥ ५ ॥ 
यद्यत्पीड्यते नक्षत्रं यस्मिन्यस्मिन् यदा गणे । 
तत्तत्कर्म न कुर्वीत पुरस्ताद्यत्र चोदितम् ॥ ६ ॥ 
वर्गान्तं यत्तुं नक्षत्रं वर्गाद्यं यत्पुनर्भवेत् । 
आनुपूर्वेण वर्गाणामेवं तेन <?>धकास्त्रयः ॥ ७॥ ११ ॥ 

[१२] 
ब्राह्मणी त्रयोदशाहं स्नाता पुष्पमधारयत् । 
क्षत्रिणी द्वादशाहं तु वैश्यी त्वेकादशस्तथा ॥१॥ 
शूद्रीणामथ सर्वासां दशरात्रौ विधीयते । 
वर्णक्रमेण नारीणामेष पुष्पविधिः स्मृतः ॥२॥ 
भूमौ स्तीर्णेषु दर्भेषु नियता ब्रह्मचारिणी । 
स्वपेत पुष्पमासाद्य त्र्यहं भुंक्ते नालङ्कृता ॥३॥ 
हस्तयोर्भूतले वापि पर्णे वाप्यशनं मितम् । 
नारी पुष्पवती पुष्पान् गंधांश्चैव न धारयेत् ॥ ४ ॥ 
ऋतुकाले तु नारीणां नान्यत्पुरुषदर्शनम् । 
संभाषं न च कुर्वीत यदीच्छेन् सन्ततिं शुभम् ॥ ५॥ 
भ्रातरं पितरं पुत्रं मातुलं अशुरं गुरुम् । 
न संभाषितमिच्छेत न चास्याप्युपवेशिनमें ॥ ६ ॥ 
यादृशेन हि भावेन संभाषन्तै: समाचरेत् । 
तादृशो जायते गर्भस्तसाद्रक्षेद्रजस्वलाम् ॥७॥ 
रजसा विप्लुतो नारी द्विजस्य ह्युपसेविनः । 
प्रज्ञा तेजो बलं चक्षुरायुश्चैव प्रहीयते ॥८॥ 
तां विवर्जयतरतस्य रजसा समविप्लुताम् । 
प्रज्ञा तेजो बलं चतुरायुश्चैव वर्द्धते ॥६॥ 
निष्ठीविता गौरिव मन्दचारी तन्द्री प्रहृष्टा हृदयव्यथा च । 
तृप्तिस्तु बीजग्रहणे च योन्यां गर्भस्य सद्यो निर्गतस्य लिङ्गम् ॥१०॥ 
षष्ठे सम्भवते गर्भस्तद्वै षष्ठः प्रशस्यते। 
अब्दार्द्धे चक्षुनिष्पत्तिस्त्रिभिर्मासैस्तु जायते ॥११॥१२॥ 

[१३] 
ऋतुः स्वाभाविकः स्त्रीणां रात्रय षोडशः स्मृताः । 
चतुर्मिरितरैः सार्द्धमहोभिः सद्विगर्हितैः ॥१॥ 
तासामाद्याश्रवस्तु निन्दितैकादशी तु या । 
त्रयोदशी तु शेषा स्युः प्रशस्ता दश रात्रयः ॥२॥ 
युग्मासु पुत्रा जायन्ते स्त्रियोऽयुग्मासु रात्रिषु । 
तसाद्युग्मासु पुत्रार्थी संविशेदार्तवे स्त्रियम् ॥३॥ 
पुमान्पुंसोधिके शुक्रे स्त्री भवत्यधिके स्त्रियः । 
समेऽपुमान् पुंस्त्रियो वा क्षीणे चाल्पे विपर्ययः ॥४॥ 
चतुर्थ्या जायते पुत्रो अल्पायुर्गुणंवर्जिताः। 
विद्याचारपरिभ्रष्टो दरिद्र केशभाजिनः ॥५॥ 
पचम्यां पुत्रिणी नारी षष्ठ्यां पुत्रस्तु पुत्रवान् । 
सप्तम्यामप्रजां कन्यामष्टम्यामीश्वरः सुतः ॥६॥ 
नवम्यां सुभगा नारी दशम्यां प्रवरः सुतः । 
एकादश्यामधर्मा स्त्री द्वादश्यां पुरुषोत्तमः ॥७॥ 
त्रयोदश्यां शठा पापा वर्णसंकरकारिणी । 
जायते सर्वदुष्टा स्त्री दुःखशोकभयप्रदा ॥८॥ 
धर्मज्ञश्च कृतज्ञश्च शासितात्मा तपोनिधिः । 
जायते च चतुर्दश्यां पितेव जगतः पतिः ॥६॥ 
राजपंत्नी महाभागा राजवंशगता स्त्रियः । 
जायते पञ्चदश्यां तु बहुभोगा पतिव्रता ॥१०॥ 
विद्यालक्षणसम्पनः सत्यवादी जितेन्द्रियः । 
आधारः सर्वभूतानां षोडश्यां यः प्रजायते ॥११॥१३॥ 

[ १५ ] 
कन्या तु, विकले ज्ञेया युग्मे भवति मानवः । 
तृतीया सन्ततिर्यस्य तद्रक्षेत्कुलदूषणम् ॥१॥ 
सप्तमे म्रियते जन्तुस्तन्मुहूर्तं विवर्जयेत् । 
स्नातायां दशमीं तस्यां श्राद्धं तत्र विवर्जयेत् ॥२॥
अङ्गादङ्गात् संभूतः स्वमङ्गमधितिष्ठति । 
पिता पुत्रत्वमापन्नो जायते म्रियतेऽपि वा ॥३॥ 
एवमेव त्रिभिर्भावैः सन्ततिश्च पुनः पुनः ॥ 
अछिन्नो दैवतस्तं तु प्रजास्तस्मात् प्रजायते ॥४॥ 
पतिसंयोगकाले तु कन्या विघ्नं करोति या । 
अपुंस्त्वं लभते जन्म यत्र तत्रोपजायते ॥५॥ 
धर्मार्थकामयुक्तानि क्रूराणि च मृदूनि च । 
सिद्ध्यर्थं योगयोगेषु कुर्यात् कर्माणि नित्यशः ॥६॥ 
एवं नक्षत्रयोगेषु उक्तं कर्म समारभेत् । 
धर्मार्थकर्मणामर्थे सर्वकर्मफलमर्नुते ॥७॥ ॥
शान्तिभिश्च यथान्यायमुपवासैर्व्रतादिभिः । 
येऽर्चयन्ति महात्मानं सर्वं प्रशमयन्ति तम् ॥८॥ 
उपवासैर्गवां दानैस्तर्पणैश्च मनीषीणाम् । 
ग्रहनक्षत्रजा दोषाः प्रशाम्यन्तीहं देहिनाम् ॥ ६ ॥ 
नक्षत्राणि ग्रहाश्चैव देवताः पितरो द्विजाः । 
पूजिताः प्रतिपूज्यन्ते निर्दहन्त्यपमानिताः ॥ १० ॥ 
आत्मज्योतिषमित्युक्तं स्वयमुक्तं स्वयंभुवा । 
तत्वतः पृच्छमाणस्य काश्यपस्य महात्मनः ॥११॥ 
य इदं पठते विप्रो विधिवच्च समाहितः। 
यथोक्तं लभते सर्वमाम्नायविधिदर्शनाद आम्नायविधिदर्शनादिति ॥१२॥१४॥ एवं शौनकशाखायां ब्रह्मवेदस्याङ्गज्योतिषग्रन्थं ब्रह्मकाश्यपानुवादं समाप्तम् ॥ 
