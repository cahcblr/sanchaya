{निघण्टुशेष}
;author{हेमचन्द्र}
;bookFullName{The Abhidhana-sangraha or A Collection of Sanskrit Ancient Lexicons.}
;bookSeriesDetails{Nos. 6, 7, 8, 9, 10. The Abhidhānachintāmaṇi, The Abhidhānachintāmaṇipariśiṣṭa, The Anekārthasaṅgraha, The Nighaṇṭuśeṣa and The Lingānuśāsana of Hemachandra and No. 11. The Abhidhānachintāmaṇiśiloñcha of Jinadeva Munīśvara.}
;editor{Paṇḍit Śivadatta and Kāśīnāth Pānḍurang Parab}
;editorQualifications{}
;publisher{Printed and published by The Proprietor of The Nirṇayasāgara Press, Bombay}
;pressDetails{The Nirṇayasāgara Press, Bombay}
;publicationYear{1896 A.D.}
;dataEntryBy{Dr. Dhaval Patel}
;dataEntryEmail{drdhaval2785@gmail.com}
;proofReadBy{Dr. Dhaval Patel}
;proofReaderEmail{drdhaval2785@gmail.com}
;annotatedBy{}
;annotatorEmail{}
;version{0.1.0}
;projectDetails{This project is aimed at creating a database and related software tools to access Indian koshas, both online and offline. The project is funded by generous donation of Shree Ramkrishna Knowledge Fondation, Surat.}
;projectWebPage{http://github.com/sanskrit-kosha/kosha}
;emailTo{drdhaval2785@gmail.com}
;description{}
;shortCode{NGHS}
;funding{Shree Ramkrishna Knowledge Foundation.}
;licence{GNU GPL v3.0}
;credits{1. SRKKF for funding. 2. Google OCR for providing us raw OCR data to work with. 3. Acharya Shri KailasaSagarsuri Gyanmandir for providing us the scanned book to digitize. 4. Dr. Dhaval Patel for spending time to proofread the data.}
;dataFormatDetails{See https://github.com/sanskrit-kosha/kosha/blob/master/docs/annotation_thoughts.md for details.}
;editorialChanges{As verses 2 to 17.5, 47 48 and many more are missing in the present edition, they are filled from edition by Śrī Puṇyavijayajī in L. D. institute publication.}
;nymic{syno}
;pagenum{true}
;linenum{false}
;chapterArrangements{kanda}
;newVerseNumbersAtChangeOf{never}
;newLineNumbersAtChangeOf{never}
;version0.0.1{3 February 2019}
;version0.0.2{13 March 2019}
;version0.0.3{13 March 2019}
;version0.0.4{13 June 2019}
;version0.1.0{13 June 2019}
;version0.2.0{}
;version0.2.1{}
;version0.2.2{}
;version0.3.0{}
;version0.3.1{}
;version0.3.2{}
;version0.3.3{}
;version0.3.4{}
;version0.3.5{}
;version0.3.6{}
;version1.0.0{}
;CONTENT
﻿;p{0001}
;c{॥ श्रीः ॥}
;c{अभिधानसंग्रहः ।}
;c{श्रीहेमचन्द्राचार्यविरचितो निघण्टुशेषः ।}
;preface{
विहितैकार्थनानार्थदेश्यशब्दसमुच्चयः ।
निघण्टुशेषं वक्ष्येऽहं नत्वार्हत्पादपङ्कजम् ॥ १ ॥
वृक्षगुल्मलताशाकतृणधान्यक्रमादिह ।
षट् काण्डानि प्रवक्ष्यन्ते सप्तम्युद्देशपूर्वकम् ॥ २ ॥
}
;k{वृक्षकाण्डः}
अशोके स्त्रीप्रियः शोकनाशनः स्यन्दनोऽलसः ।
वञ्जुलो मदनावासः स्त्रीपादाहतिदोहदः ॥ ३ ॥
हेमपुष्पः कर्णपूरः कङ्केलिर्मधुमण्डनः ।
पिण्डपुष्पो लतावृक्षः पौलोमी-रोहिणीद्रुमः ॥ ४ ॥
बकुले मदिरागन्धः कृष्णत्वग् मद्यदोहदः ।
द्राक्षाफलो गूढपुष्पः केसरः सिंहकेसरः ॥ ५ ॥
विशारदो गुडपुष्पः फलमस्य तु पर्पटम् ।
तिलके पूर्णकश्छन्नकुसुमो मुखमण्डनः ॥ ६ ॥
चित्रकः क्षुरको रेची स्त्रीनिरीक्षणदोहदः ।
कोविदारे भद्रदारुः काञ्चनारो युगच्छदः ॥ ७ ॥
ताम्रपुष्पश्चमरिकः कुद्दालः कुण्डली कुली ।
काञ्चनो मालुकापर्णः कुदारः स्वल्पकेसरः ॥ ८ ॥
चम्पके काञ्चनो हेमपुष्पकः षट्पदातिथिः ।
कुसुमेन्द्रो वरलब्धः कुमारीवल्लभश्चलः ॥ ९ ॥
चाम्पेयः कुसुमारोग्यः कलिकागन्धफल्यपि ।
स्यान्नागकेसरे नागः केसरो हेमकेसरः ॥ १० ॥
दर्वीसहो दुष्प्ररोहश्चाम्पेयः स्कन्धभूषणः ।
नागपुष्पः कुम्भफलो हेमसर्पद्विपाह्वयः ॥ ११ ॥
तत्पुष्पचूर्णे तु करिकुसुमः पुष्परोचनः ।
कदम्बे स्यात् पीतदारुः प्रावृषेण्यो हलिप्रियः ॥ १२ ॥
हारिद्रकः कादम्बर्यः पुलकी पर्वताह्वयः ।
धूलीकदम्बे त्वम्बष्ठः सुवासो वृत्तपुष्पकः ॥ १३ ॥
धाराकदम्बे त्वरणिर्विश्वरूपमहौजसौ ।
नीपे तु दीपनो धूर्तो नर्त्तो धूवारकः शिवः ॥ १४ ॥
महाकदम्बः प्रियको घण्टापुष्पसुपुष्पकौ ।
कुटजे कोटजः कोही वत्सको गिरिमल्लिका ॥ १५ ॥
वृक्षको मल्लिकापुष्पः कलिङ्गः पाण्डुरद्रुमः ।
इन्द्रवृक्षो यवफलो दीप्तभद्रोड्डमल्लिका ॥ १६ ॥
फलं तु तस्येन्द्रयवं बीजं भद्रयवाह्वयम् ।
शिरीषे विषहा भण्डी भण्डीरः शङ्खिनीफलः ॥ १७ ॥
मृदुपुष्पः शुकपुष्पः शुकवृक्षः शुकप्रियः ।
कपीतनः कर्णपूरो भण्डिलः श्यामवल्कलः ॥ १८ ॥
पाटल्यां पाटला स्थाली मोघा तोयाधिवासिनी ।
वसन्तकामयोर्दूती कुम्भिका कालवृन्तिका ॥ १९ ॥
अन्यस्यां तत्र तु श्वेता पाटला काष्ठपाटला ।
शीतला श्वेतकुम्भीका कुबेराक्षी फलेरुहा ॥ २० ॥
अगुरावगुरुर्लोहं वंशिकं विश्वरूपकम् ।
कृमिजं प्रवरं राजार्हं योगमनार्यकम् ॥ २१ ॥
मल्लिगन्धेऽत्र मङ्गल्यां कृष्णे तु काकतुण्डकः ।
श्रीखण्डे स्यान्मलयजं चन्दनं श्वेतचन्दनम् ॥ २२ ॥
गोशीर्षकं गन्धसारं भद्रश्रीस्तैलपर्णिकम् ।
फलकी सुरभिः सारं महार्हं रोहणोद्भवम् ॥ २३ ॥
;p{0002}
अथ बर्बरके श्वेतं निर्गन्धं बर्बरोद्भवम् ।
स्याद्रक्तचन्दने क्षुद्रचन्दनं भास्करप्रियम् ॥ २४ ॥
ताम्रसारं रक्तसारं लोहितं हरिचन्दनम् ।
कुचन्दने तु पत्राङ्गं पत्तङ्गं पट्टरञ्जनम् ॥ २५ ॥
सुरङ्कं रक्तकाष्ठं पत्तूरं तिलपर्णिका ।
अथ द्रुमोत्पलव्याधः परिव्याधः सुगन्धकः ॥ २६ ॥
निर्गन्धेऽस्मिन्कर्णिकारो निषीधः पीतपुष्पकः ।
पुंनागे तु महानागः केसरो रक्तकेसरः ॥ २७ ॥
देववल्लभकुम्भीकौ तुङ्गः पुरुषनामकः ।
अथागस्त्ये वङ्गसेनः शुकनासो मुनिद्रुमः ॥ २८ ॥
करवीरे कणवीरः श्वेतपुष्पोऽश्वमारकः ।
प्रतिहासः शतप्राशोऽश्वरोध: कुमुदोद्भवः ॥ २९ ॥
रक्तपुष्पेऽत्र लगुडश्चण्डातश्चण्डगुल्मकौ ।
कालस्कन्धस्तमाले स्यात्तापिच्छो रञ्जतो वसुः ॥ ३० ॥
तमालपत्रे वस्त्राख्यं रोमशं तामसं दलम् ।
सूक्ष्मैलायां चन्द्रबाला द्राविडी निष्कुटिस्त्रुटिः ॥ ३१ ॥
कपोतवर्णिका तुच्छा कोरङ्गी बहुला तुला ।
स्थूलैलायां बृहदेला भद्रेला वसुगन्धिका ॥ ३२ ॥
त्रिदिवोद्भवा च पृथ्वीका कर्णिका त्रिपुटा पुटा ।
कर्पूरे घनसारः स्याद्धिमाह्वो हिमवालुकः ॥ ३३ ॥
सिताभ्रः शीतलरजः स्फटिकश्चन्द्रनामकः ।
कङ्कोलके कटुफलं कोमकं मागधोत्थितम् ॥ ३४ ॥
कोलं कोषफलं कोरं मारीचं द्वीपमियपि ।
लवङ्गे शिषरं दिव्यं भृङ्गारं वारिजं लवम् ॥ ३५ ॥
श्रीपुष्पं श्र्याह्वयं देवपुष्पं चन्दनपुष्पकम् ।
नलिकायां कपोताङ्घ्रिर्निर्मध्या शुषिरा नटी ॥ ३६ ॥
धमन्यञ्जनकेशी च शून्या विद्रुमवल्ल्यपि ।
अतिमुक्ते मण्डकः स्यात्पुण्ड्रको भ्रमरोत्सवः ॥ ३७ ॥
पराश्रयः सुवासन्ती कामुको माधवी लता ।
पिप्पले बोधिरश्वत्थः श्रीवृक्षश्चलपत्रकः ॥ ३८ ॥
मङ्गल्यः केशवावासः श्यामलो द्विरदाशनः ।
गर्दभाण्डे कन्दरालश्छायावृक्षः कमण्डलुः ॥ ३९ ॥
प्लक्षो वटप्लवः शुङ्गी सुपार्श्वश्चारुदर्शनः ।
कपीतने कपीनः स्यात्पीतनप्लवकावपि ॥ ४० ॥
कर्पटो पर्कटी प्लक्षः सतीदो लक्षणे नटी ।
वटे वैश्रवणावासो न्यग्रोधो वहुपाद्ध्रुवः ॥ ४१ ॥
स्कन्धजन्मारक्तफलः क्षीरी शुङ्गी वनस्पतिः ।
उदुम्बरे जन्तुफलो यज्ञाङ्गो हेमदुग्धकः ॥ ४२ ॥
सदाफलो वसुवृक्षः श्वेतवल्को मशक्यपि ।
काकोदुम्बरिकायां तु फाल्गुनी फल्गुवाटिका ॥ ४३ ॥
फलाराजी फलभारी फलयूर्जघनेफला ।
राजादने तु राजन्या क्षीरिका प्रियदर्शनः ॥ ४४ ॥
कपिप्रियो दृढस्कन्धो मधुराजफलो नृपः ।
पियाले तु राजवृक्षो बहुवल्को धनुष्पटः ॥ ४५ ॥
सन्नकद्रुः खरस्कन्धश्चारस्तापसवल्लभः ।
आम्रातके वर्षपाकी कपिचूतः कपिप्रियः ॥ ४६ ॥
कपीतनः पीतनकस्तनुक्षीरोऽम्रपाटकः ।
शुङ्गी कपिरसाढ्यश्च दृष्यफलो बिभीषणः ॥ ४७ ॥
अर्के विकीरणोऽर्काह्वो जम्भलाऽऽस्फोटविष्किराः ।
क्षीरार्कपर्णो राजार्के त्वलर्को गणरूपकः ॥ ४८ ॥
एकाष्ठीलः सदापुष्पो मन्दारश्च प्रतापसः ।
त्रुट्यां वज्रो महावृक्षोऽसिपत्रः स्रुक्सुधा गुडा ॥ ४९ ॥
समन्तदुग्धा सेहुण्डः शण्डेरी चक्रकण्टकः ।
करमर्दे करमदः कराम्रकसुषेणकौ ॥ ५० ॥
स्थलपर्केट आविग्नः कृष्णपाकफलोऽपि च ।
जम्बीरे जम्भलो जम्भो जम्भीलो दन्तहर्षणः ॥ ५१ ॥
वक्रशोधी दन्तशटो गम्भीरो रोचनोऽपि च ।
करुणे तु छागलाख्यो मल्लिकाकुसुमः प्रियः ॥ ५२ ॥
बीजपूरे बीजपूर्णः पूरकः फलपूरकः ।
सुपूरको मातुलुङ्गः केसराम्लोऽम्लकेसरः ॥ ५३ ॥
वराम्लो बीजको लुङ्गो रुचको मध्यकेसरः ।
कृमिघ्नो गन्धकुमुम: केसरी साधुपादपः ॥ ५४ ॥
मातुलुङ्गी वर्धमाना मधुरा मधुकर्कटी ।
मधुवल्ली पूतिपुष्पा देवदूती महाबला ॥ ५५ ॥
अम्लिकायां चुक्रिकाम्ला शुक्तिकाम्ली विकाम्लिका ।
चुक्रा चिञ्चा तिन्तिडीका तिन्तिडी गुरुपुष्पिका ॥ ५६ ॥
;p{0003}
वृक्षाम्ले रयादम्लवृक्षस्तिन्तिडीको महीरुहः ।
शाकाम्लमम्लशाकं चाम्लपूरो रक्तपूरकः ॥ ५७ ॥
अथाम्लचेतसे भीमो भेदनो रक्तपूरकः ।
रुधिरस्रावकश्चुक्रं मांसारिर्चानिकप्रियः ॥ ५८ ॥
शाखाम्लो वेतसोऽम्लोऽम्लस्तिन्तिडीको रसाम्लकः ।
स शङ्खद्रावको हीनो लौहद्रावक उत्तमः ॥ ५९ ॥
तावेव तु शतवेधिसहस्रवेधिनौ क्रमात् ।
कपित्थे वानरावासो गन्धपत्रः कपिप्रियः ॥ ६० ॥
पुष्पफलो दधिफलो दधित्थग्राहिमन्मथाः ।
अक्षिस्यंदो दन्तशठो राजाम्रश्चिरपाक्यपि ॥ ६१ ॥
अश्मन्तके श्लक्ष्णपत्रः पाषाणावूक इन्द्रकः ।
अम्लपत्रस्ताम्रपत्रः कुशली यमलच्छदः ॥ ६२ ॥
नारङ्गे स्यान्नागरङ्गरत्वक्सुगन्धो मुखप्रियः ।
ऐर वतो योगसारो योगी तक्राधिवासनः ॥ ६३ ॥
खदिरे स्याद्रक्तसारः कण्टकी दन्तधावनः ।
गायत्री चलपत्रश्च बहुशल्यः क्षितिक्षमः ॥ ६४ ॥
सिते तु तत्र कदरः कार्मकः कुब्जकण्टकः ।
सोमवल्को नेमिवृक्षः श्वेतसारः पथिद्रुमः ॥ ६५ ॥
विट्खदिरे त्विरिमिदो गोधास्कन्धो रिमेदकः ।
अहिमारो रिमः पूत्यरिमेदो मुखशोधनः ॥ ६६ ॥
शाल्मलौ तूलिनी मोचा पिच्छिला विरजाविता ।
कुक्कुटी पूरणी रक्तकुसुमा घुणवल्लभा ॥ ६७ ॥
कण्टकाढ्या नलफली पिच्छा तु तस्य वेष्टकः ।
कुत्सिते शाल्मलौ प्रोक्तो रोचनः कूटशाल्मलिः ॥ ६८ ॥
शिंशिपायां महाश्यामा पिच्छिला पाण्डुरच्छदा ।
कृष्णसाराङ्गारवर्णागुरुरल्पा तु शिंशिपा ॥ ६९ ॥
कुशिंशिपा भस्मगर्भा कपिला भस्मपिङ्गला ।
बदर्यां कुवलिः कोलिः कर्कन्धुः फेनिलच्छदा ॥ ७० ॥
राष्ट्रवृद्धिकरी कोली सौवीरी वज्रशिल्पिका ।
घुटा घोण्टा कुहा घोट्टा व्याघ्रगृध्रनखीत्यपि ॥ ७१ ॥
शम्यां सक्तुफला लक्ष्मीः शिवा तुङ्गाग्निपादपः ।
अजप्रिया भरमकाष्ठा शंकरः शिवकीलिका ॥ ७२ ॥
शिवलोमायतफला लोमपामविनाशिनी ।
मङ्गल्या शुचिपत्रा च फले तस्यास्तु साङ्गरः ॥ ७३ ॥
इङ्गुद्यां तापसतरुर्मार्जारः कण्टकीटकः ।
बिन्दुकस्तिक्तमज्जा च पूतिपुष्पफलोऽपि च ॥ ७४ ॥
गुग्गुलौ तु पुरो दुर्गों महिषाक्षः पलङ्कषः ।
जटायुः कालनिर्यासो वासवोलूकनामकः ॥ ७५ ॥
नक्तंचरः शिवधूपः कुम्भोलूखलकः शिवः ।
पारिभद्रे निम्बतरुर्मन्दारः पारिजातकः ॥ ७६ ॥
करीरे स्यात्तीक्ष्णसारः शाकपुष्पो मृदुफलः ।
मरुजन्मा तथा पत्रो ग्रन्थिलक्रकरावपि ॥ ७७ ॥
विकङ्कते सुवावृक्षो ग्रन्थिल: स्वादुकण्टकः ।
केकणिः काकपादश्च व्याघ्रपादोपकण्टकः ॥ ७८ ॥
बिल्वे महाफलः श्र्याह्वः शलाटुः पूतिमारुतः ।
महाकपित्थं शाण्डिल्यः शैलूषो नीलमल्लिका ॥ ७९ ॥
श्रीवासः श्रीफलो हृद्यगन्धो मालूरकर्कटौ ।
हरीतक्यां जया पथ्या हैमवत्यभयामृता ॥ ८० ॥
कायस्था पूतना चेतक्यव्यथा श्रेयसी शिवा ।
बिभीतके भूतवासो वासन्तोऽक्षो वहेटकः ॥ ८१ ॥
संवर्तकः कर्षफलः कलिवासः कलिद्रुमः ।
कर्षौ दोत्यो मधुबीजो धर्मद्वेषी बिभेदकः ॥ ८२ ॥
आमलक्यां शिवाधात्री वयस्था षट्रसामृता ।
पर्वकाढ्या तिष्यफला माकन्दी श्रीफला च सा ॥ ८३ ॥
अरणावग्निमन्थः स्यात्तर्कारी वैजयन्तिका ।
जया जयन्ती नादेयी श्रीपर्णी गणिकारिका ॥ ८४ ॥
तेजोमन्थो हविर्मन्थो नादेयी वह्निशोधनः ।
अरलौ दुन्दको दीर्घवृन्तो नटः कुटंनटः ॥ ८५ ॥
श्योनाकः शोषणो जम्बुः शुकनास: कटंभरः ।
मयूरजङ्घकट्वङ्गः सल्लकः प्रियजीवकः ॥ ८६ ॥
मण्डूकपर्णः पत्रोर्णो गोपवृक्षो मुनिद्रुमः ।
शिग्रौ शोभाञ्जनस्तीक्ष्णगन्धो मूलकपल्लवः ॥ ८७ ॥
विद्रध्यरातिः काक्षीवो मुखभञ्जः सुभञ्जनः ।
दृशोक्षीवः सुरङ्गी च मोचको मधुगृञ्जनः ॥ ८८ ॥
श्वेतेऽत्र श्वेतमरिचो रक्ते तु मधुशिग्रुकः ।
तिनिशे रथकृन्नेमिर्वञ्जुलो रथसाधकः ॥ ८९ ॥
;p{0004}
दीर्घवृक्षश्च कवरो रथनामातिमुक्तकः ।
अश्मगर्भः सर्वसारः क्रमसंधारणोऽपि च ॥ ९० ॥
पलाशे किंशुकः पर्णः खरपर्णस्रिपत्रकः ।
त्रिवृताख्यो रक्तपुष्पो बीजस्नेहः समिद्वरः ॥ ९१ ॥
क्षारश्रेष्ठो वातपोथो याज्ञिको ब्रह्मपादपः ।
धवे भारोद्वहो गौरः सकटाक्षो धुरंधरः ॥ ९२ ॥
कुलावो नन्दिनश्चापि सितः कृष्णश्च स द्विधा ।
श्रीपर्ण्यां काश्मरी कृष्णा वृन्तिका मधुपर्णिका ॥ ९३ ॥
गम्भारी सर्वतोभद्रा कट्फला भद्रपर्णिका ।
विहीरा कुमुदाहारी महाकुम्भी च कश्मरी ॥ ९४ ॥
नित्यभद्रा महाभद्रा काश्मर्यो मधुपर्ण्यपि ।
सप्तच्छदे शुक्तिपर्णो गन्धपुष्पः सवर्णकः ॥ ९५ ॥
स्थूलपर्णो दीपवृक्षः शारदो विषमच्छदः ।
मदगन्धर्वशालत्वकुग्गजद्विट्शाल्मलीदलः ॥ ९६ ॥
शिरोरुर्गेहविटपः सुमनो ग्रहनाशनः ।
आरग्वधे कृतमाल: कर्णिकारः सवर्णकः ॥ ९७ ॥
पीतपुष्पो दीर्घफलः शम्पाकञ्चतुरङ्गुलः ।
व्याधिहा रेवतः स्थूलः प्रग्रहो राजपादपः ॥ ९८ ॥
आरोग्यशिम्बिका कर्णी स्वर्णशेफालिकेत्यपि ।
बीजके प्रियकः शौरिर्गौरोरो बन्धुकपुष्पकः ॥ ९९ ॥
कृष्णसर्जो महासर्जः कल्याणः पीवरोऽसनः ।
महाशालः पीतशालो जीवकः प्रियशालकः ॥ १०० ॥
सुगन्धिर्नीलनिर्यासस्तिष्यपुष्पोऽलकप्रियः ।
स तु द्विधा शिखिग्रीवः श्रेष्ठो गोमूत्रगन्धकः ॥ १०१ ॥
अश्वकर्णे दीर्घपत्रः कषायः सस्यसंवरः ।
सज्जकः सर्जकः शूरः कार्श्यशालो लतातरुः ॥ १०२ ॥
अर्जुने ककुभः सेव्यः सुवर्णो धूर्तपादपः ।
देवशाकः शक्रतरुर्नदीसर्जोऽर्जुनाभिधः ॥ १०३ ॥
शाके कोलफलो द्वारदारुर्योगी हलीमकः ।
गन्धसारः स्थिरसारः स्थिरको ध्रुवसाधनः ॥ १०४ ॥
अभ्रंलिहो महापत्रो बलसारो बलप्रभः ।
धर्मणे तु धनुर्वृक्षो गोत्रवृक्षो रुजासहः ॥ १०५ ॥
महाबलो महावृक्षो राजाह्वो धन्वनः फलम् ।
स्वादुफलो मृत्युफलः सारवृक्षः सुतेजनः ॥ १०६ ॥
सिंल्लके तु सिद्धवृक्षः कोलिपत्रे तु जोरणः ।
महापत्रे त्वगादी स्वाद्विषशङ्कुः पलाशकः ॥ १०७ ॥
पारिभद्रे द्रुकिलिमं किलिमं देववल्लभः ।
दारु वस्नेहविद्दं च देवद्रुः स्वर्गजो द्रुमः ॥ १०८ ॥
पीतपतिमहादेवभद्रेन्द्रा काष्ठदारुणी ।
मधूके मधुशाकः स्यान्माधवो मधुको मधुः ॥ १०९ ॥
मधुष्ठीलो मधुष्ठालो मधुकाष्ठो मधुस्रवः ।
रोधक्रोषमधुगुडपुष्पो गोलफलोऽपि च ॥ ११० ॥
जलजेऽस्मिन्मधूलः स्याद्गिरिजो दीर्घपत्रकः ।
तीरवृक्षो गौरशालो ह्रस्वपुष्पफलोऽपि च ॥ १११ ॥
तिन्दुके स्फूर्जकस्तुष्टः कालस्कन्धो विरूपकः ।
निःस्यन्दनः कालशाको द्रावणो नीलसारकः ॥ ११२ ॥
द्वितीयतिन्दुके कालस्तिन्दुर्मर्कटतिन्दुकः ।
कोकेन्दुकः काकपीलुः कुपीलुकुलकावपि ॥ ११३ ॥
रोध्रे लोध्रः सिते तत्र शाबरस्तनुवल्कलः ।
उत्सादनो महारोध्रो नम्भः शबरपादपः ॥ ११४ ॥
रतै तु पट्टिका तिल्वः पट्टीलाक्षीप्रसादनः ।
तिरीटो मार्जनश्चिल्ली कानीनः क्रमुकः शिशुः ॥ ११५ ॥
स्थूलवल्को बृहत्पत्रः कृष्णरोध्रे तु गालवः ।
भूर्जे भुजो बहुपटो मृदुवल्को मृदुश्छदः ॥ ११६ ॥
रेखापत्रश्छत्रपत्रो बहुत्वक्चर्मिणावपि ।
श्लेष्मान्तके भूतवृक्षः पिच्छिलो द्विजकुत्सितः ॥ ११७ ॥
वसन्तकुसुमः शेलुः कफेलुर्लेखशाटकः ।
विषघाती बहुवारः शीत उद्दालकस्तथा ॥ ११८ ॥
बकुले कण्टकीग्रन्थिफलाम्बुपनसामहुः ।
लकुचः क्षुद्रपननस्तनु स्यात्कुब्जकं फलम् ॥ ११९ ॥
आम्रे रसालो माकन्दः कामाङ्गः पिफबान्धवः ।
वनपुष्पो शवश्चूतः परपुष्टमदोद्भवः ॥ १२० ॥
मधुदूतो मधुफलः सुफलो मदिरासखः ।
वसन्तपादपोऽसौ तु सहकारोऽतिसौरभः ॥ १२१ ॥
क्षुद्राम्रे स्यात्कृमितरुर्लाक्षावृक्षो जतुद्रुमः ।
सुकोशको घनस्कन्धः केशाम्बुश्च सुरक्तसः ॥ १२२ ॥
टङ्को नीलकपित्थोऽन्यो राजपुत्रो नृपात्मजः ।
जम्ब्वां महाफला राजजम्बूर्नीलाम्बुकच्छदा ॥ १२३ ॥
;p{0005}
सुगन्धिपत्रा सान्या तु काकजम्बूः कुजम्बुका ।
उशीरपत्रा नादेयी वैदेशी काकवल्लभा ॥ १२४ ॥
मदने छर्दनो राठः शल्यको विषनाशनः ।
करहाटो मरुबकः पिण्डी पिण्डीतकः फलः ॥ १२५ ॥
सूर्यपुत्रकर्कटकौ विषगन्धो विषोदरः ।
मश्यान्तकफलो राजपुत्रकः कफवर्धनः ॥ १२६ ॥
कुब्जके कामुकं श्यामसारः फुल्लो मिसिद्रुमः ।
निचुले तु नदीकान्तोऽम्बुजो हिज्जल इज्जलः ॥ १२७ ॥
गन्धपुष्पो गुच्छफलोऽनुवाकः कच्छकोल्यपि ।
वेतसे विदुलः शीतो नदीकूलप्रियो रथः ॥ १२८ ॥
अभ्रपुष्पः पत्रमाली वाणी वञ्जुलोऽपि च ।
स्यादम्बुवेतसे भीरुर्नादेयी बालभीरुकः ॥ १२९ ॥
विदुलो मञ्जरीनम्रः परिव्याधो निकुञ्जकः ।
वरुणे गन्धवृक्षः स्यात्तिकशाकः कुमारकः ॥ १३० ॥
श्वेतपुष्पः श्वेतफलस्तमालो मारुतापहः ।
साधुवृक्षः श्वेतवृक्षः सेतुरश्मरिकारिपुः ॥ १३१ ॥
अङ्कोटे स्यात्पातसारो दीर्धकीलो निकोचकः ।
अङ्कोलकस्ताम्रफलो रेचको गन्धपुष्पकः ॥ १३२ ॥
भल्लातके वीरतरुररुष्कोऽरुष्करो व्रणः ।
भौतिको भूतनुद्भूरिस्नेहः शोफकरो धनुः ॥ १३३ ॥
अभिमुखी बहुपत्रो भल्ली सूर्याग्निसंज्ञकः ।
अरिष्ठे स्यात्कृष्णवर्णो रक्तबीजोऽर्थसाधनः ॥ १३४ ॥
शुभनामा पीतफेनः फेनिलो गर्भपातनः ।
निम्बे तु सर्वतोभद्रः पारिभद्रः सुतिक्तकः ॥ १३५ ॥
पिचुमन्दो यवनेष्टः शुकेष्टः शुकमालकः ।
अरिष्टो हिङ्गुनिर्यासो वेता नियमनोऽपि च ॥ १३६ ॥
महानिम्बे निम्बकश्च कार्मुको विषमुष्टिकः ।
रम्यकः क्षीबको वृक्षोऽक्षिपीलुः केशमुष्टिकः ॥ १३७ ॥
पीलौ स्रंसी सहस्राङ्गः शीतः करभवल्लभः ।
गुल्मारिर्गुडफलश्चाथास्मिंस्तु गिरिसंभवे ॥ १३८ ॥
अक्षोटः कर्परालश्च फलस्नेहो गुहाशयः ।
पारावाते तु साराम्लो रक्तमालः परावतः ॥ १३९ ॥
आरेवतः सारफलो महापारावतो महान् ।
कपोताण्डतुल्यफलो रुद्राक्षे तु महामुनिः ॥ १४० ॥
स तु चतुर्मुखो ब्रह्मा द्विमुखस्तु वरार्गलः ।
षण्मुखस्तु कार्तिकेयः पञ्चमुखस्तु शंकरः ॥ १४१ ॥
माधवस्त्वेकवदनो विजयाशस्त्रधारणः ।
पुत्रंजीवे त्वक्षफलः कुमारजीवनामकः ॥ १४२ ॥
करञ्जे स्यान्नक्तमालः पूतीकश्चिरबिल्वकः ।
करजः श्लीपदारिश्च प्रकीर्यः कलिनाशनः ॥ १४३ ॥
भेदास्त्वस्य त्रयस्तत्र षड्ग्रन्था हस्तिवारुणी ।
मर्कट्यां तु कृतमाल उदकीर्यः प्रकीर्यकः ॥ १४४ ॥
अङ्गारवल्यां शार्ङ्गस्था कासघ्नी करतालिका ।
रोहीतके रोहितको रोही दाडिमपुष्पकः ॥ १४५ ॥
रोहडकः सदापुष्पो रोचना प्लीहरक्तहा ।
कट्फले तु सोमवल्कः कैटर्यो गोपभद्रिका ॥ १४६ ॥
कुम्भी कुमुदिका भद्रा श्रीपर्णी भद्रवत्यपि ।
दाडिमे कुट्टिमः कीरवल्लभः फलषाण्डवः ॥ १४७ ॥
करको दन्तबीजश्चाथोड्रपुष्पे जपा जवा ।
धातक्यां तु धातुपुष्पी बहुपुष्प्यग्निपुष्पिका ॥ १४८ ॥
ताम्रपर्णी सुभिक्षा च कुञ्जरा मद्यपावनी ।
सल्लक्यां वल्लकी ह्रादा सुवहा सुस्रवा रसा ॥ १४९ ॥
अश्वमूर्तिः कुन्दरुकी गजभक्ष्या महेरणा ।
गन्धवीरा गन्धकारी सुरभिर्वनकर्णिका ॥ १५० ॥
एरण्डे तरुणश्चित्रो दीर्घदण्डो व्यडम्बकः ।
पञ्चाङ्गुलो वर्द्धमान आमण्डो रुवको रुवूः ॥ १५१ ॥
व्याघ्रपुच्छो व्याघ्रतलश्चक्षुरुत्तानपत्रकः ।
गन्धर्वहस्तकश्चक्षुरादण्डो हस्तिपर्णकः ॥ १५२ ॥
उरुवूको हस्तकर्णः शुक्लो रक्तश्च स् द्विधा ।
किम्पाके तु महाकालः काकर्दः काकमर्दकः ॥ १५३ ॥
कम्पिल्लके तु काम्पिल्लो रक्ताङ्गो रक्तचूर्णकः ।
चन्द्राह्वयो रोचनकः कर्कशाह्वः पटोदयः ॥ १५४ ॥
केतकच्छदनीयोऽम्बुप्रसादनफलः कतः ।
कार्पास्यां तु समुद्रान्ता बदरा तुण्डिकेर्यपि ॥ १५५ ॥
सा तु वन्या भरद्वाजी भद्रा चन्दनबीजिका ।
वन्दायां स्यात्तरुरुहा शौरवर्यदरोहिणी ॥ १५६ ॥
वृक्षादनी वृक्षभक्ष्या जयन्ती कामपादपः ।
स तु क्षीरवृक्षभवो नन्दीवृक्षो जयद्रुमः ॥ १५७ ॥
;p{0006}
आटरूषे वृषो वासा वाशिका वाजिदन्तकः ।
भिषङ्माता सिंहमुखः सिंहिका सिंहपर्णका ॥ १५८ ॥
तुम्बरौ सानुजः सौरः सौरभो वनजोऽन्धकः ।
तीक्ष्णवल्कस्तीक्ष्णफलतीक्ष्णपत्रो महामुनिः ॥ १५९ ॥
कदल्यां तु हस्तिविषा रम्भा मोचांशुमत्फला ।
काष्ठीलाला वारणवुशा स्यात्कालीरस इत्यपि ॥ १६० ॥
तगरे कालानुसार्यं चक्राख्यो मधुरो नृपः ।
तूले नूदं ब्रह्मचारु ब्रह्मण्यं ब्रह्मकाष्ठकम् ॥ १६१ ॥
ब्रह्मनिष्ठं च दापं च क्रमुकं ब्रह्मचारि च ।
मुष्कके मोक्षको घण्टा क्रन्दालो मोक्षमुञ्चकौ ॥ १६२ ॥
पाटलिर्गोलिहः क्षारश्रेष्ठः कृष्णः सितश्च सः ।
वंशे यवफलो वेणुः शतपर्वा तृणध्वजः ॥ १६३ ॥
मस्करस्त्वचिसारस्त्वक्सारकर्मारतेजनाः ।
गाङ्गेरुक्यां विश्वदेवदेवाह्रस्वाङ्गवेधुका ॥ १६४ ॥
खण्डारिष्टा नागबला स्वरबन्धनिकेत्यपि ।
दार्वी दारुहरिद्रायां पीता कटङ्केरिका ॥ १६५ ॥
पीतद्रुमः पीतदारु पीतनं पीतचन्दनम् ।
पर्जनी कर्कटकिनी कालेयकः पचम्पचा ॥ १६६ ॥
ग्रन्थिपर्णे श्लिष्टपर्णं विकीर्णं शीर्णरोमकम् ।
कुक्कुरं च तथा गुच्छं शुकपुष्पं शुकच्छदम् ॥ १६७ ॥
स्थौणेयकम् वह्निचूडा सुगन्धग्रन्थिकावपि ।
स्पृक्कायां ब्राह्मणी पङ्कमुष्टिकापि श्वनावधूः ॥ १६८ ॥
समुद्रान्ता मरुन्माला निर्माल्या देवपुत्रिका ।
लङ्कातिका कोटिवर्षा देवी पङ्कजमुष्टिका ॥ १६९ ॥
गोमी स्वर्णलतेन्द्राणी मरन्माला लता लघुः ।
विडङ्गे कैरला मोघा तन्दुलः कृष्णतन्दुलः ॥ १७० ॥
वेल्लकः कृमिहा जन्तुघातको मृगगामिनी ।
इन्द्राक्षे ऋषभो वीरः श्रीमान्वृषभनामकः ॥ १७१ ॥
धूर्धुरो गोपतिः शृङ्गी बन्धुरः पृथिवीपतिः ।
ऋद्वौ सिद्धिर्युगं योग्यं रथाङ्गं मङ्गलं तथा ॥ १७२ ॥
ऋषिसृष्टसुखं लक्ष्मीर्वृद्धेरप्याह्वया अमी ।
पद्मके मालकः पीतो रक्तश्चरुसरुश्यवः ॥ १७३ ॥
सुसभः शीतवीर्यश्च पाटलः पीतवर्णकः ।
कङ्कुष्ते स्यात्काककुष्टः पुलकः काकपालकः ॥ १७४ ॥
रेचनः शोधनो ह्रासो विडङ्गो रङ्गदायकः ।
परूषके स्यादल्पास्थिः परुषो नीलपर्णकः ॥ १७५ ॥
परोऽपरः परश्चैष परिमण्डल इत्यपि ।
खर्जूरे त्वग्रुजः पिण्डी निःश्रेणिः स्वादुमस्तकः ॥ १७६ ॥
खर्जूरिकायां स्याद्भूमिखर्जूरी काककर्कटी ।
ताले तलो लेख्यपत्रस्तृणराजो ध्वजद्रुमः ॥ १७७ ॥
नालिकेरे रसफलो लाङ्गली कुर्चकेसरः ।
दाक्षिणात्यो दृढफलो नारिकेरो लतातरुः ॥ १७८ ॥
पूगे गुवाकः क्रमुकः पूगी च नीलवल्कलः ।
एतस्य फलमुद्वेगं चिक्कणे व चिक्कणम् ॥ १७९ ॥
केतके तु रजःपुष्पो जम्बूलः क्रमुकच्छदः ।
हिन्ताले तु तृणराजो राजवृक्षो लताङ्कुरः ॥ १८० ॥
ताल्यां तु मृत्युपुष्पा स्यादेकपत्रफलापि च ।
खर्जूरतालखर्जूरीतालीहिन्तालकेतकाः ॥ १८१ ॥
क्रमुको नालिकेरश्च स्युरेते तृणपादपाः ॥ १८२ ॥
;c{इत्याचार्यश्रीहेमचन्द्रविरचिते निघण्टुशेथे प्रथमो वृक्षकाण्डः ।}
;k{गुल्मकाण्डः}
सिन्दुवारे तु निर्गुण्डी सिन्दुको नीलसन्धिकः ।
शीतसहा च सुरसा चेन्द्राणी सिन्दुबारकः ॥ १८३ ॥
सा नीला वनशेफाली सुपुष्पा नीलमञ्जरी ।
श्वेता तु श्वेतसुरसा गोलोमा भूतकेश्यपि ॥ १८४ ॥
शेफालिकायां सुवहा निर्गुण्डी नालिकासुता ।
सुरसा रक्तवृन्ता च श्वित्रघ्नी पुष्पवर्षिणी ॥ १८५ ॥
सा तु शुक्ला भूतकेशी सत्यनाम्नी बहुक्षमा ।
प्रियङ्गौ प्रियकः कङ्गुः प्रियवल्ली प्रियालता ॥ १८६ ॥
विष्वक्सेना गन्धफली कारम्भा फलिनी फली ।
गुन्द्रा गोवन्दनी श्यामा योषाह्वा पर्णभेदिनी ॥ १८७ ॥
मधुरायां यष्टीमधुस्तल्लक्षणा मधुस्रवा ।
क्लीतकं च जलजासौ मधुपर्णी मधूलिका ॥ १८८ ॥
अश्वगन्धायां तुरङ्गी कम्बुकाश्वावरोहकः ।
अश्वकन्दो बहुगन्धा पुत्रदा कोलकर्ण्यपि ॥ १८९ ॥
;p{0007}
मैषशृङ्ग्यामजशृङ्गी वर्तिका सर्पदंष्ट्रिका ।
सैव स्याद्दक्षिणावर्ती वृश्चिकाला विषाणिका ॥ १९० ॥
उष्ट्रधूमकपुच्छा च काली च विषघातिनी ।
शृङ्गी तु कर्कटशृङ्ग्यां नताङ्गी शिशिरेफला ॥ १९१ ॥
कर्कटाह्वा महाघोषा वक्रा मञ्जरिशिम्बिका ।
निदिग्धिकायां कण्टाली दुःस्पर्शा कण्टकारिका ॥ १९२ ॥
व्याघ्री क्षुद्रा दुष्प्रधर्षा धावनी हेमपुष्पिका ।
बृहत्यां क्षुद्रभण्टाकी वार्ताकी राष्ट्रिका कुली ॥ १९३ ॥
विशदः सिंह्यनाक्रान्ता महोटिका महत्यपि ।
विदार्यांं तु स्वादुकन्दा पुष्पकन्दा मृगालिका ॥ १९४ ॥
वृक्षादनी चर्मकषा भूकुष्माण्ड्यश्ववल्लभा ।
बिडालिका वृक्षपर्णी महाश्वेता परा तु सा ॥ १९५ ॥
क्षीरशुक्ला क्षीरकन्दा क्षीरवल्ली पयस्विनी ।
ऋष्यगन्धेक्षुगन्धेक्षुवल्ली क्षीरविदारिका ॥ १९६ ॥
पृश्निपर्ण्यां पृथक्पर्णी लाङ्गली क्रोष्टुपुच्छिका ।
शृगालवर्णा कलशी घृतिला धावनी गुहा ॥ १९७ ॥
सिंहपुच्छी चित्रपर्ण्यङ्घ्रिपर्णी तिलपर्ण्यपि ।
गोक्षुरे स्थलशृङ्गालवनशृङ्गाटगोक्षुराः ॥ १९८ ॥
कण्टीषडङ्गी गोकण्टस्त्रिकण्टस्तु त्रिकस्रिकः ।
इक्षुगन्धा व्यालदंष्ट्रः स्वदंष्ट्रः स्वादुकण्टकः ॥ १९९ ॥
पलङ्कषा कण्टफलः षडङ्गस्तूक्षुरः क्षुरः ।
दन्त्यां शीघ्रा विशल्या च चित्रोदुम्बरपर्णिका ॥ २०० ॥
मकूलको रामदूती निकुम्भो घुणवल्लभा ।
नागदन्त्यां हस्तिदन्ती वारुणी चापि चिर्भिटी ॥ २०१ ॥
मृगादनी मृगैर्वारुर्मृगाक्षी भुजगस्फटा ।
श्वेतपुष्पा मधुपुष्पा पर्वपुष्पा विषौषधिः ॥ २०२ ॥
अपामार्गे त्वधःशल्यः किणिही खरमञ्जरी ।
धामार्गवः शैखरिको वशिरः कपिपिप्पली ॥ २०३ ॥
कपिवल्ली मर्कटिका शिखर्याघाटदुर्ग्रहौ ।
प्रत्यक्पुष्पी पत्रपुष्पी केशवल्ली मयूरकः ॥ २०४ ॥
पुनर्नवायां वृश्चीरो दीर्धपत्रा शिलाटिका ।
विशाखः क्षुद्रवर्षाभूः कटिल्लः प्रावृषायणी ॥ २०५ ॥
शोफघ्नी चापरा त्वेषा कूरमण्डलपत्रकः ।
श्वेतमूला महावर्षा भूर्वर्षकेतुरित्यपि ॥ २०६ ॥
ज्योतिष्मत्यां स्वर्णलता कङ्गुनी लवणाग्निभा ।
पारावतपदी पुण्या ज्योतिष्का कटभीत्यपि ॥ २०७ ॥
माषपर्ण्यां सूर्यपर्णी पाण्डुश्चापि महासहा ।
अश्वपुच्छा सिंहवृन्ता कम्बोजी कृष्णवृन्तिका ॥ २०८ ॥
मुद्गपर्ण्यां काकमुद्गा वन्या मार्जारगन्धिका ।
शिवा क्षुद्रसहा ह्रासी रङ्गणी सूर्यपर्णिका ॥ २०९ ॥
भूम्यामलक्याममला बहुपुत्रा वितुन्नकः ।
तामलक्युज्झटा ज्ञायतालिका नुन्नमालिनी ॥ २१० ॥
हरिद्रायां वर्णवती काञ्चनी वरवर्णिनी ।
निशाख्या रञ्जनी गौरी पीतिका मेहघातिनी ॥ २११ ॥
वेश्या विटप्रिया पीता तथा हट्टविलासिनी ।
प्रपुन्नाटे तु दद्रुघ्नश्चक्राकश्चक्रमर्दकः ॥ २१२ ॥
मेषाक्षो मेषकुसुमः पद्माटैडगजावपि ।
मुण्ड्यां मुण्डतिका भिक्षुः श्रावणी जीवबोधिनी ॥ २१३ ॥
श्रवणा श्रवणशीर्षा प्रव्रजिता तपस्विनी ।
महाश्रावणिकायां त्वव्यथा कदम्बपुष्पिका ॥ २१४ ॥
ग्रन्थिका लोभनीया च छिन्नग्रन्थनिकापि च ।
वाकुच्यां स्यात्वकालमेषी दुर्गन्धा कुष्टनाशिनी ॥ २१५ ॥
पूतिपर्णी सोमराजी सुवल्ली सोमवल्लिका ।
अवल्गुजः कृष्णफला दुर्लेखा पूतिफल्यपि ॥ २१६ ॥
रास्नायां श्रेयसी रस्या रसनातिरसा रसा ।
एलापर्णी गन्धमूला सुवहा मारुतापहा ॥ २१७ ॥
नाकुल्यां सर्पगन्धा तु सुगन्धा वारिपत्रका ।
गन्धनाकुलिकायां तु सर्पाक्षी विषमर्दिनी ॥ २१८ ॥
महासुगन्धा सुवहा छत्राकी नकुलप्रिया ।
कुठेरके त्वर्जकः स्यात्क्षुद्रपत्रः कुठिञ्जरः ॥ २१९ ॥
वैकुण्ठस्तीक्ष्णगन्धश्च द्वितीयो वटपत्रकः ।
पर्णासो बिल्वगन्धश्च स तु कृष्णः सरालकः ॥ २२० ॥
काकतालः कृष्णमल्ली मालुकः कृष्णमालुकः ।
तुलस्यां सुरसा प्रेतराक्षसी बहुमञ्जरी ॥ २२१ ॥
यस्या गौरी शक्रपत्नी भूतघ्नी देवदुन्दुभिः ।
फणिज्जके प्रस्थपुष्पः खरपत्रोऽत्रपत्रकः ॥ २२२ ॥
मरूपको मरुबको जम्भीरो मारुतः फणी ।
त्रायन्ती त्रायमाणायां कृतत्राणाङ्घ्रिसानुजा ॥ २२३ ॥
;p{0008}
वार्षिकं बदराघृष्टि वाराही बलभद्रिका ।
बलदेवा जूहुस्त्राणा विष्वक्सेनप्रियापि च ॥ २२४ ॥
यवासके धन्वयासो यासो धन्यवासकः ।
दूरमूलो दीर्धमूलो बालपत्रो मरुद्भवः ॥ २२५ ॥
कुनाशकोऽधिष्टकण्टस्ताम्रमूली प्रचोदनः ।
दुस्पर्शः कच्छुरानन्ता समुद्रान्ता दुरालभा ॥ २२६ ॥
किराततिक्ते किरातो रामसेनः किरातकः ।
अनार्यतिक्तको हैमो भूनिम्बः काण्डतिक्तकः ॥ २२७ ॥
कुष्टे तु पाकलं रामं वानीरं वाप्यमुत्पलम् ।
वानीरजं वापिभाव्यं कौरवं व्याधिनामकम् ॥ २२८ ॥
वालके जलकेशाख्यं बर्हिष्टं दीर्घरोमकम् ।
ह्रीवेरो दीच्यवज्जाणिपिङ्गमाचमनं रुचम् ॥ २२९ ॥
शढ्यां पलाशः षड्ग्रन्था गन्धाली हिमजा वघूः ।
कर्बुरः सुव्रता ग्रन्थमूली पृथुफलाशिका ॥ २३० ॥
एलावालुके त्वैलेयं वालुके हरिवालुकम् ।
सुगन्ध्यालूकमेल्वालु दुर्वणप्रसरं दृढम् ॥ २३१ ॥
कुङ्कुमे रक्तपर्यायं संकोचपिशुनं शुकम् ।
हीरं कुसुम्भं घुसृणं पीतं वाल्हीकपीतने ॥ २३२ ॥
काश्मीरजं वह्निशिखं वरं लोहितचन्दनम् ।
जात्यां तु रजनीपुष्पा मालती तैलभाविनी ॥ २३३ ॥
प्रियंवदा हृद्यगन्धा मनोज्ञा सुमनालता ।
तस्यास्तु कलिकायां स्यात्पत्री सौमनसायिनी ॥ २३४ ॥
जातीफले जातिकोशं शालूकं मालतीफलम् ।
मज्जसारं जात्यमृतं शौण्डं सौमनसंपुटम् ॥ २३५ ॥
यूथिकायां बालपुष्पा मागधी शङ्खयूथिका ।
गुणोह्वला पुण्यगन्धा चारुमोटा शिखण्डिनी ॥ २३६ ॥
अम्बष्ठा गणिका सा तु पीता स्याद्धेमपुष्पिका ।
कुन्दे माघ्यः सदापुष्पो मकरन्दो मनोहरः ॥ २३७ ॥
अट्टहासो भृङ्गमित्रं शाल्योदनो यमश्वसः ।
स्यान्नमालिकायां तु मोमाली नवमालिनी ॥ २३८ ॥
सत्सला सुकुरारातिः सुरतिः शिशुगन्धिका ।
कान्ता विभावरी ग्रीष्मा ग्रैष्मिका शिखरिण्यपि ॥ २३९ ॥
मल्लिकायां शीतभीरुर्मदयन्ती प्रमोदनी ।
अष्टपदी तृणशूल्यं गवाक्षा भूपदीयपि ॥ २४० ॥
वार्षिक्यां षट्पदानन्दी श्रीमती सुभगा प्रिया ।
सुवर्षा त्रिपुटा त्र्यस्रसुरूपा मुक्तबन्धनात् ॥ २४१ ॥
कुमार्यां तु वर्णिचारुकेसरा भृङ्गसंमता ।
तरणी रामतरणिर्गन्धाढ्या कन्यका सहा ॥ २४२ ॥
अमिलाने स्मादम्लातोऽपरिम्लानो महासहा ।
रक्तपुष्पः कुरुबकः पीतपुष्पः कुरण्टकः ॥ २४३ ॥
सैरेयके सहचरो झिण्टी महावरश्च सः ।
स तु रक्तः कुरबकः स्यात्पीतस्तु कुरण्टकः ॥ २४४ ॥
नील आर्तगलो दिसी बाण ओदनपाक्यपि ।
किंकिराते किंकिंराटः पीतभद्रः प्रलोभ्यपि ॥ २४५ ॥
चित्रके वल्लरीव्यालः पाठीनो दारुणः कुटः ।
ज्योतिष्को जरणोऽग्न्याख्यो वलिनर्थी पिपाठिनः ॥ २४६ ॥
वासन्त्यां स्यात्प्रहसन्ती सुवसन्ता वसन्तजा ।
सेव्यालियान्धवा शीतसंवासा सीतप्लावसा ॥ २४७ ॥
नील्यां श्रीफलिका काला दोलामेलाविशोधनी ।
तूणी तुच्छा भारवाही रञ्जनी मधुपर्णिका ॥ २४८ ॥
द्रोणी क्लीतकिका ग्राम्या नीलकेशी महारसा ।
दमने स्याद्ब्राह्मजटा मुनिर्दान्तर्षिपुत्रकौ ॥ २४९ ॥
गन्धोत्कटः पुण्डरीकः पाण्डुरागस्तपस्व्यपि ।
धत्तूरे धूर्तधत्तूरौ कितवो देवता शठः ॥ २५० ॥
घण्टापुष्पस्तलफलो मातुलः कनकापः ।
उन्मत्तो मदनश्चास्य फलं मातुलपत्रकम् ॥ २५१ ॥
शङ्खपुष्पी क्षीरपुष्पी शिवब्रह्मकिरीटिनी ।
मधुपुष्पी मधुगन्धा शङ्खाह्वा शङ्खमालिनी ॥ २५२ ॥
धूसरच्छदना श्वेतपुष्पी वनविलासिनी ।
कर्चूरे द्रविडः काल्यो वेधान्यो गन्धमूलकः ॥ २५३ ॥
मोचामस्त्वजमोदायां मयूरो लोचमस्तकः ।
खराश्वा कारवी वस्वगन्धा हस्लिमयूरकः ॥ २५४ ॥
दीप्यो वल्ली ब्रह्मदर्भा लोचमर्कट इत्यपि ।
यवान्यां स्यादुग्रगन्धा यमनी यवसाह्वयः ॥ २५५ ॥
सहदेव्यां तभा दण्डोत्पला गोचन्दना वसा ।
गन्धवर्णा सितैः पुष्पैर्विश्वदेवानुसारुणैः ॥ २५६ ॥
पर्पटके वरतिक्तो रजः कवचनामकः ।
गोजिकायां शृङ्गवेरो दार्विका भूमिकालिफा ॥ २५७ ॥
;p{0009}
बलायां शीतपाकी स्याद्भव्रोदन्योदनाह्वया ।
वाट्यालकस्तथा वाद्यपुष्पिका पीतपुष्पिका ॥ २५८ ॥
देवसहा सहदेवातिबला बाह्यपुष्पिका ।
ऋष्या प्रोक्ता ऋष्यगन्धा कङ्कता वर्षपुष्पिका ॥ २५९ ॥
वाट्यायिनी भूरिबला तिष्या वीर्या बृहद्वला ।
महागन्धा गन्धबली मङ्गल्यार्थप्रसाधनी ॥ २६० ॥
मुसल्यां तु तालमूली दुर्नामारिर्महावृषा ।
वृष्यकन्दा तालपर्णी समूला बलदा शिवा ॥ २६१ ॥
हिङ्गौ जतुकवाल्हीकागूढगन्धानि रामठम् ।
सहस्रवेधि सूतघ्नं जरणं सूपधूपनम् ॥ २६२ ॥
हिङ्गुपत्र्यां पृथुः पृथ्वी दीर्घिका चारिपत्रिका ।
जातूका रामठी वंशपत्रा पिण्डा शिवाटिका ॥ २६३ ॥
कारवी करवी तन्वी बाष्पिका बिल्वकेत्यपि ।
काकजङ्घायां तु दासी लोमहीना प्रवाबलः ॥ २६४ ॥
नदीकान्तो नद्यास्या च पारावतपदीत्यपि ।
काकनासायां सुरङ्गा वायसी वायसाङ्गिका ॥ २६५ ॥
वारुणी तस्करस्नायुः काकतुण्डफला च सा ।
पाषाणभेदे नगभिच्छिलाभिच्चित्रपर्णकः ॥ २६६ ॥
हमुषायां विस्रगन्धा वपुषा मत्स्यगन्धिनी ।
सान्याश्वत्थफला ध्वाङ्क्षनामिका कच्छुनाशिनी ॥ २६७ ॥
घण्टारवायां स्यान्मल्यपुष्पिका शणघण्टिका ।
अल्पघण्टा बृहत्पुष्पी शणपुष्पी महाशणः ॥ २६८ ॥
शणे तु किंकिणी जाली जन्तुनन्तुर्महाशणः ।
शीघ्रप्ररोही बलवान्सुपुष्पः क्षेत्रमण्डनः ॥ २६९ ॥
कुसुम्भेऽग्निशिखं महारञ्जनं कमलोत्तरम् ।
शालपर्ण्यां दीर्घमूला त्रिपर्णी पीतिनी ध्रुवा ॥ २७० ॥
विदारि गन्धातिगुहा स्थिरा भौमांशुमत्यपि ।
भार्ग्यां वर्वरकः पद्मा वन्दकोऽङ्गारवल्लिका ॥ २७१ ॥
गर्दभशाकब्राह्मण्यौ हञ्जी ब्राह्मणयष्टिका ।
आवर्तक्यां चर्मरङ्ग विभाण्डी पिच्छिका लता ॥ २७२ ॥
रक्तपुष्पा दुकिनी स्यान्महाजालिनिका च सा ।
नाकुल्यां स्मारक्षीपीडा वेत्रमूला विसर्पिणी ॥ २७३ ॥
शङ्खनी वृद्धपादा च यवतिक्तायसीश्वराः ।
तेजस्विन्यां पारिजाता पीताश्वघ्ना महौजसी ॥ २७४ ॥
तेजोवती तेजिनी च तेजोह्वावल्कलेत्यपि ।
पथिकायां तु तुलसी तालपत्री लवङ्गकम् ॥ २७५ ॥
कन्दपत्रलचं पत्रा मलपत्रकमुत्तरा ।
मांस्यां यशी कृष्णजटा नलदा जटेिला जटा ॥ २७६ ॥
तपस्विन्यामिषी हिंस्रा क्रव्यादी पिशिता वसा ।
गन्धमांस्यां पुनः केशी भूतकेशी पिशाचिका ॥ २७७ ॥
सुलोमशा भूतजटा भूतनाकेशिकेत्यपि ।
सुरायां सुरभिर्दैत्या गन्धाढ्यां गन्धमादनी ॥ २७८ ॥
भूरिगन्धा गन्धवती कुटी गन्धकदी वसा ।
प्रपौण्डरीके शौण्डर्यं सानुजं पौण्डरीयकम् ॥ २७९ ॥
प्रपौण्डरीकं चक्षुष्यं सत्पुष्पं सानुमानकम् ।
जतुकायां तु जतुका जतुकृच्चक्रवर्तिनी ॥ २८० ॥
जन्तुका जतुकारी च सहर्षा जननीजनी ।
मांसरोहायां विकसा वृत्ता चर्मकषा रुहा ॥ २८१ ॥
रक्तपाद्यां नमस्कारी समङ्गाञ्जलिकारिका ।
गण्डकाली शमीपत्रा रास्ना खदिरिका च सा ॥ २८२ ॥
तद्विशेषस्त्रिपादी स्यात्सुपादी हंसपादिका ।
विषग्रन्थिर्हंसपदी घृतमण्डलिकापि च ॥ २८३ ॥
अथ स्याज्जलपिप्पल्यां शारदी शकुलादिनी ।
मत्स्यादनी मत्स्यगन्धा लाङ्गली तोयपिप्पली ॥ २८४ ॥
शिवमल्ल्यां पाशुपतः सुव्रतो वसुको वुकः ।
कुलपुष्पः किण्वमूलः पाण्डुरोगप्रियः कुलः ॥ २८५ ॥
अतिविषायां तु विश्वा भङ्गुरा श्वेतकन्दिका ।
उपविषा श्यामकन्दा शृङ्गी प्रतिविषारुणा ॥ २८६ ॥
मेदायां स्यान्मणिच्छिद्रा मधुरा शल्यपर्ण्यपि ।
महाभेदायां तु वसुच्छिद्रा देवमणिर्वसुः ॥ २८७ ॥
;c{इत्याचार्यश्रीहेमचन्द्रविरचिते निघण्टुशैये द्वितीयो गुल्मकाण्डः ।}
;k{लताकाण्डः}
गुञ्जायां कृष्णला काकचिञ्चिका काकणिन्दिका ।
काकादनी काकनखी रक्तिका काकनन्तिका ॥ २८८ ॥
काकपीलुश्चक्रशल्या दुर्मेषा ताम्रिकोच्चटा ।
चुडामणिर्दुमौघा च शतपाकी शिखण्डिनी ॥ २८९ ॥
पाठायां श्रेयसी पापचेलिको वृद्धकर्णिका ।
वृकं तिक्ता वरतिक्ता प्राचीना स्थायिनी वृकी ॥ २९० ॥
;p{0010}
एकाष्ठीला रसाम्बष्ठाम्वष्ठकी वृकदन्तिका ।
शतावर्यां बहुसुता पीवरीन्दीवरी वरी ॥ २९१ ॥
शतमूला शतपदी शतवीर्या मधुस्रवा ।
नारायणी द्वीपिशत्रुद्वीपिकाभीरुपत्रिका ॥ २९२ ॥
महापुरुषदत्तोर्ध्वकण्टका वरकण्टका ।
सहस्रवीर्या तुङ्गिन्यभीरुः सवरणीत्यपि ॥ २९३ ॥
कटुकायां मत्स्यपित्ता रोहिणी कटुरोहिणी ।
अशोकरोहिणी कृष्णभेदा तिलकरोहिणी ॥ २९४ ॥
कटम्भरा काण्डरुहा रास्ना तिक्तकरोहिणी ।
तिक्तारिष्टा कटुर्मत्स्या चक्राङ्गी शकुलादनी ॥ २९५ ॥
कपिकच्छा मह्यगुप्ता कण्डुरा दुरभिग्रहा ।
अजहा मर्कटी व्यण्डा कच्छुरा कपिकच्छुरा ॥ २९६ ॥
ऋष्यप्रोक्ता शूकशिम्बी लाङ्गली प्रावृषायणी ।
आर्यभी वह्निपर्याया कपिरोमा दुरालभा ॥ २९७ ॥
मञ्जिष्ठायां रक्तयष्टिः समङ्गा विकसारुणा ।
भण्डीरी मञ्जुका भण्डी जिङ्गी योजनवल्ल्यपि ॥ २९८ ॥
कालमेषी कालगोष्टी मण्डूकपर्णिकापि च ।
मरिचे मलिनं कृष्णं वेल्लजं धर्मपत्तनम् ॥ २९९ ॥
पवनेष्टं शिरोवृन्तं मूषणं कोलकं च तत् ।
पिप्पल्यां च पला कृष्णा वैदेही मागधी कणा ॥ ३०० ॥
शौण्डी श्यामोषणा कोलोपकुल्या कृष्णतन्दुला ।
तन्मूलं ग्रन्थिकं सर्वग्रन्थिकं चटकाशिरः ॥ ३०१ ॥
समूलकं कोलमूलं कटुग्रन्थिकमूषणम् ।
चविकायां तथा चव्यं चवनं कालवल्ल्यपि ॥ ३०२ ॥
तत्फले वसिरो हस्तिपिप्पली श्रेयसीत्यपि ।
गिरिपर्ण्यामरस्फोता विष्णुक्रान्ता पराजिता ॥ ३०३ ॥
सा तु श्वेता श्वेतनामा कटभी श्वेतपुष्पिका ।
श्वेतस्यन्दा श्वखुरश्च कृष्णा त्वव्यक्तगन्धिका ॥ ३०४ ॥
नीलस्यन्दा नीलपुष्पी महाश्वेताङ्गवन्दना ।
स्यादिन्द्रवारुणी त्वैन्द्री विषादनी गवादनी ॥ ३०५ ॥
इन्द्रैर्वारुः क्षुद्रफला गोद्गुबावगवाक्ष्यपि ।
द्वितीयेन्द्रवारुण्यां तु चित्रफला महाफला ॥ ३०६ ॥
आत्मरक्षा विशाला च त्रपुसी तुम्बसीत्यपि ।
वचायामुग्रगन्धोग्रा जटिला शतपर्विका ॥ ३०७ ॥
इक्षुकर्णिका गोलोमी लोमशा सूतनाशिनी ।
अन्या श्वेतवचा मेध्या षड्ग्रन्था हैमवत्यपि ॥ ३०८ ॥
शारिवायां गोपकन्या गोपवल्ली प्रतानिका ।
गोप्यास्फोता लता श्वेता शरटा काष्टशारिवा ॥ ३०९ ॥
नागजिह्वाथ सा कृष्णभद्रा चन्दनशारिवा ।
भद्रवल्ली कृष्णवल्ली चन्दनोत्पलशारिवा ॥ ३१० ॥
मूर्वायां मोरटा देवी मधुश्रेणी मधूलिका ।
देवश्रेणी मधुरसा गोकर्णी तेजनी स्रवा ॥ ३११ ॥
धनुःश्रेणी वापगुणी पीलुर्ना तिक्तवल्कली ।
पीलुपर्णा स्निग्धपर्णी पृथक्त्वग् मधुमत्यपि ॥ ३१२ ॥
लाङ्गल्यां हलिनी नन्दा विशल्या गर्भपातिनी ।
अनन्ताग्निशिखा शक्रपुष्पिका कलिहारिका ॥ ३१३ ॥
गुडूच्याममृता सोमवल्ली वत्सादनी धरा ।
छिन्नोद्भवा छिन्नरुहा विषघ्नी देवनिर्मिता ॥ ३१४ ॥
विशल्या कुण्डली छिन्ना तन्त्रिका चक्रलक्षणा ।
देव्यनन्ता मधुपर्णी जीवन्त्यमृतवल्ल्यपि ॥ ३१५ ॥
देवताडे देवदाली वृत्तकोशा गरागरी ।
जीमूतकस्तोलकश्च वेण्या सुविषघातिनी ॥ ३१६ ॥
कौशातक्यां कृतच्छत्रा जाली घोषा सुतिक्तका ।
मृदङ्गफलिका क्ष्वेडा घण्टाली रक्तवेधना ॥ ३१७ ॥
धामार्गवे पीतपुष्पो महाजला महाफला ।
कर्कोटकी कोशफला राजकोशातकीति च ॥ ३१८ ॥
हस्तिकोशातकी त्वन्या विशाला कर्कशच्छदा ।
क्षीरिण्यां स्यात्कदुपर्णी धर्षणी पीतदुग्धिका ॥ ३१९ ॥
फैनक्षीरा हेमक्षीरा पीतक्षीरा करीषणी ।
हेमाह्वया हेमशिखी हेमवती हिमावती ॥ ३२० ॥
शङ्खिन्यां स्याद्वनहरी तस्करी चोरपुष्पिका ।
किशिनी ग्रन्थिका चण्डा श्वेतबुध्ना निशाचरी ॥ ३२१ ॥
आखुपर्ण्यां पुत्रश्रेणी न्यग्रोधा शम्बरी वृषा ।
चित्रोपचित्रा रण्डाख्युः प्रत्यक्श्रेणी द्रवत्यपि ॥ ३२२ ॥
पद्मिन्यां तु महावल्ली बिसिनी बिसनाभयः ।
पलासिनी नालकिनी नलिनी पुटकिन्यपि ॥ ३२३ ॥
कमले नलिने पद्ममरविन्दं कुशेशयम् ।
परं शतसहस्त्राभ्यां पत्रं राजीवपुष्करे ॥ ३२४ ॥
;p{0011}
बिसप्रसूनं नालीकं तामरसं महोत्पलम् ।
तज्जलासरसः पकानपरै कहजन्मजैः ॥ ३२५ ॥
पुण्डरीकं सिताम्भोजमथ रक्तसरोरुहम् ।
रक्तोत्पले कोकनदं कैरवेण्यां कुमुद्बती ॥ ३२६ ॥
उत्पले स्यात्कुवलयं कुवेलं कवलं वलम् ।
श्वेते तु कुमुदं चैव कैरवं गर्दभाह्वयम् ॥ ३२७ ॥
नीले तु स्यादिन्दीवरं हल्लकं रक्तसंधिकम् ।
सौगन्धिके तु कल्हारबीजकोशे वराटकः ॥ ३२८ ॥
पद्मनाले तु मृणालं --- तन्तुलं बिसम् ।
किञ्जल्के केसरं नव्यदले संवर्तिका भवेत् ॥ ३२९ ॥
पद्मकन्दे करहाटशिफे शालूकमौत्पले ।
पद्मबीजे तु पद्माक्षं पद्मकर्कटिकेत्यपि ॥ ३३० ॥
वारिपर्ण्यां तु पानीयपृष्ठगा कुम्भिका हटः ।
जलशूके जलनीली तथा शैवालशैवले ॥ ३३१ ॥
;c{इत्याचार्यश्रीहेमचन्द्रविरचिते निषण्टुशेषे तृतीयो लताकाण्डः ।}
;k{शाककाण्डः}
शतपुष्पायां तु घोषा शताह्वा माधवी मिषिः ।
अतिछत्रा छत्रपुष्पा वाक्पुष्पा कारवी सहा ॥ ३३२ ॥
जीरके तु कणाजाजी जरणः कणजीरकः ।
कृष्णेऽस्मिन्कारवी पृथ्वी सुगन्धा तुषवी पृथुः ॥ ३३३ ॥
उपकुञ्ची कुञ्चिका च कालोपकुञ्चिकापि च ।
रसोने लशुनो म्लेच्छकन्दोरिष्टो महौषधम् ॥ ३३४ ॥
श्महाकन्दो पदोऽप्येष गृञ्जनो दीर्घपत्रक: |
पलाण्डौ यवनेष्टः स्यात्सुकन्दो वक्त्रभूषणः ॥ ३३५ ॥
फरणः स तु हरितो लतार्को दुद्रुमोऽपि च ।
सप्तलायां बहुफेना सातला बिन्दुलामली ॥ ३३६ ॥
सारी मरालिका दीप्ता फेना च मकिसा यवा ।
प्रसारण्यां चारुपर्णी भद्रपर्णी प्रतानिका ॥ ३३७ ॥
भद्रबला भद्रलता भद्रकाली महाबला ।
सारणी सुप्रसारा च राजबली च सापि च ॥ ३३८ ॥
ब्राह्मी वयःस्था मत्स्याक्षी ब्राह्मणी सोमवल्लरी ।
सरस्वती सत्यवती सुस्वरा ब्रह्मचारिणी ॥ ३३९ ॥
सुरणे कण्डुरः कन्दोऽर्शोघाती चित्रदण्डकः ।
वृद्धदारुके त्वाघेगी जीर्णवालुकजुङ्गको ॥ ३४० ॥
अजाण्टी ऋक्षगन्धा स्यादन्तकोटकपुष्प्यपि ।
सुवर्चलायां मण्डूकी बदरादित्यवल्लभा ॥ ३४१ ॥
मण्डूकपर्ण्यर्कभक्तादित्यवल्ली सुखोद्भिदा ।
भृङ्गराजे भृङ्गरजो भृङ्गारः केशरञ्जनः ॥ ३४२ ॥
अमारको भेकरजो भृङ्गो मार्कव इत्यपि ।
कासमर्दे त्वरिमर्दः कालं कतककर्कशः ॥ ३४३ ॥
वास्तुके तु शाकश्रेष्ठः प्रवाल: क्षारपत्रकः ।
शाकवीरो वीरशाकस्ताम्रपुष्पः प्रसादकः ॥ ३४४ ॥
पालङ्क्यायां तु पालङ्क्या छुरिका मधुसूदनी ।
जीवन्त्यां स्याज्जीवनीयजीवनी जीववर्द्धिनी ॥ ३४५ ॥
माङ्गल्यनामधेया च शाकश्रेष्ठा यशस्करी ।
स्यादम्ललोणिकायां तु चाङ्गेरी चुक्रिका रसा ॥ ३४६ ॥
अम्बष्ठाम्लोलिका दन्तशठाटोलाम्लटोलकः ।
नरेन्द्रमाता क्षुद्राम्ली चतुष्पर्णी च लोणिका ॥ ३४७ ॥
तन्दुलीये मेघनादस्तन्दुली तन्दुलेरकः ।
गण्डीरको रक्तकाण्डो विषहार्यल्पमारिषः ॥ ३४८ ॥
समण्ठो तु तोयवृत्तिर्गण्डीरस्तोयमञ्जरी ।
समष्ठीला शोषहरी जलापामार्गतुल्यकः ॥ ३४९ ॥
अन्यः सुस्थलगण्डीरः कर्बरष्टक्वदेशजः ।
काकमाच्यां काकमाची काकसाह्वा वृषायणी ॥ ३५० ॥
श्रीहस्तिन्यां तु भूरुण्डी कुरुण्डी काश्मरीरिपुः ।
सुनिषण्णे सुचिपत्रः स्वस्तिकः शिरिवारकः ॥ ३५१ ॥
श्रीवारकः शितिवरो वितुन्नः कुक्कटः शितिः ।
मूलके तु महान्दो रुविष्यो हस्तिदन्तकः ॥ ३५२ ॥
वुस्तिका नीलकण्ठश्च सेकिमो हरिपर्णकः ।
चाणाक्यमूलके शालमर्कटो मरुसंभवः ॥ ३५३ ॥
विष्णुगुप्तमतोमिश्रः स्थालयो मर्कटोऽपि च ।
हिलमोच्यां शङ्खधरा जलब्राह्मी च मोचिका ॥ ३५४ ॥
कलम्ब्यां तु शतपर्वा केलम्बूर्यायसी च सा ।
कारवेल्ल्यां तु सुषवी कटिल्ला मृदुपर्णका ॥ ३५५ ॥
पटोले तु पाण्डुफलः कुलकः कर्कशच्छदः ।
राजीफलः कफहको राजिमानमृताफलः ॥ ३५६ ॥
कङ्कोटे तु किलासघ्नस्तिक्तपर्वः सुगन्धकः ।
कूष्माण्डके तु कर्कारुः कलिङ्ग्यां बहुपुत्रिका ॥ ३५७ ॥
;p{0012}
तुम्ब्यां पिण्डफलेक्ष्वाकुस्तिक्तबीजा महाफला ।
अलाबूः क्षत्रियवरा कटुका लाबुनी च सा ॥ ३५८ ॥
चिर्भिट्यां प्रपुसी वालुक्येवरुर्व्यडिपत्रिका ।
ऊर्वारुः कर्कटी मूत्रफला राजादनी लता ॥ ३५९ ॥
छर्दनीव विषाडुश्च तस्याः पक्वफलस्फुटी ।
कूर्चके शृङ्गकः सर्जो दीर्घायुः कूर्चशीर्षकः ॥ ३६० ॥
मङ्गल्यनामधेये प्रजीवकः प्रियजीवकः ।
ह्रस्वाङ्गको मधुरकः प्राणकश्चिरजीव्यपि ॥ ३६१ ॥
पुष्करमूले स्यान्मूलं वीरपुष्करनामकम् ।
पौष्करं पुष्करजटा कश्मीरं पद्मवर्णकम् ॥ ३६२ ॥
मस्तुगन्धयां तु गन्धा खरपुष्पा शकम्भरा ।
कर्वरी बर्बरी चुङ्गी पूतिमयूर इत्यपि ॥ ३६३ ॥
बिम्ब्यां रक्तफला गोल्हा प्रवालफलघोषिका ।
ओष्ठोपमफला तुण्डी तुण्डिका पीलुपर्ण्यपि ॥ ३६४ ॥
;c{इत्याचार्यश्रीहेमचन्द्रविरचिते निघण्टुशेषे चतुर्थः शाककाण्डः ।}
;k{तृणकाण्डः}
रोहिषं कामकं पौरं भूतिकं भूतिकतृणम् ।
स्तोगन्धिकं धिकं देवजग्धं शकलिपुद्गले ॥ ३६५ ॥
भूस्तृणं रोहितं छत्रातिच्छत्रककटुम्बके ।
भूतिकं भूतिकतृणं माला तृणसुगन्धके ॥ ३६६ ॥
दर्भे दभ्रः खरो बर्हिर्वारास्तवीकुघः कुशः ।
सारीवानी रजो गुन्द्रा पवित्रा कुतसावपि ॥ ३६७ ॥
काशे स्यादिक्षुगन्धेक्षुकाण्डश्चामरपुष्पकः ।
वायसेक्षुः पोटगलः कासेक्षुः कोकिनां क्षकः ॥ ३६८ ॥
उलपवल्वजो बालकेशी दृढलतापि च ।
इक्षू रसालो गण्डीरी गण्डकी क्षुद्रपत्रकः ॥ ३६९ ॥
तस्यैकादश भेदाः स्युः पुण्ड्रकान्तारकादयः ।
नले नडः शून्यमध्यो गमनो नर्तको नटः ॥ ३७० ॥
अरण्यनलको रन्ध्री पोटगलो विभीषणः ।
नलिनुर्ग्रामनलिका नाकुली लेखकाञ्चिता ॥ ३७१ ॥
शरे तु मुञ्जो बाणाख्यः स्थूलदर्भः पितामहः ।
गुञ्जस्तजनको भद्रमुञ्जो याजनकक्षुरः ॥ ३७२ ॥
मुञ्जस्तु यजिको मध्ये दृढत्वग्ब्रह्ममेखलः ।
अथ बालतृणे शष्पं शुकं शालिकमङ्गुलम् ॥ ३७३ ॥
तृणं स्यादर्जुनं घासे यवसं चारि इत्यपि ।
दुर्वायां तु शतपर्वा भार्गवी विजया जया ॥ ३७४ ॥
मङ्गल्या स्यादलानन्ता मरी प्रतानिका रुहा ।
सहस्रवीर्या श्यामाङ्गी हरिता हरिताल्यपि ॥ ३७५ ॥
श्वेतदूर्वा तु गोलोमी शतवीर्या शता लता ।
गण्डदूर्वायां गण्डाली वारुणी शकुलाक्षकः ॥ ३७६ ॥
मुस्तायां भद्रको भद्रमुस्ताराजकशेरुकः ।
गुन्द्री वरोहो गाङ्गेयः कुरुविन्दोऽम्बुदाह्वयः ॥ ३७७ ॥
कुटं नटे तु कैवर्तीमुस्तकं जीवनाह्वयम् ।
आकाण्डीरकं जीबुध्नं गोनर्दं गोपुरप्लवम् ॥ ३७८ ॥
शतपुष्पं दारपुरं वानेयं परिपेलवम् ।
जलमुक्ता मुस्तकाभं शैवालदलसंभवम् ॥ ३७९ ॥
वीरणे तु वीरतरं वीरभद्रं सुमूलकम् ।
मूलेऽस्योशीरमभयं समगन्धि रणप्रियम् ॥ ३८० ॥
लामज्जके तु नलदममृणालं लवं लघु ।
इष्टकापथकं शीघ्रं दीर्घमूलं जलाशयम् ॥ ३८१ ॥
;c{इत्याचार्यश्रीहेमचन्द्रविरचिते निघण्टुशेषे पञ्चमस्तृणकाण्डः ।}
;k{धान्यकाण्डः}
अथ धान्ये सस्यं सीत्यं व्रीहिः स्तम्बकरि अपि ।
आशौ स्यात्पाटलो व्रीहिर्गर्भपाकिणि षष्टिकः ॥ ३८२ ॥
शालौ तु कलमाद्याः स्युः कलमे तु कलायकः ।
लोहिते रक्तशालिः स्यान्महाशालौ सुगन्धिकः ॥ ३८३ ॥
यवे हयप्रियस्तार्क्ष्यशूकस्तोक्यस्तुसो हरित् ।
मङ्गल्यके स्यान्मसूरः कलाये तु सतीनकः ॥ ३८४ ॥
हरेणुः खण्डिकश्चाथ चणके हरिमन्थकः ।
माषे तु मदनो नन्दी सरी बीजवरो बली ॥ ३८५ ॥
मुद्गे तु प्रधनो लोभ्यो वलाटो हरितो हरिः ।
पीतेऽस्मिन्वसुखण्डीरः प्रवेलजयशारदाः ॥ ३८६ ॥
कृष्णे प्रवरवासन्तहरिमन्थजशिम्बिकाः ।
वनमुद्गे तु वरका निगूढककुलीमकाः ॥ ३८७ ॥
खण्डको राजमुद्गे तु मकुष्टकमयुष्टकौ ।
गोधूमे सुमनो वल्ले निष्पावः शितिबिम्बिकः ॥ ३८८ ॥
;p{0013}
कुलत्थे तु कालवृन्तस्ताम्रवृन्ते कुलत्थिका ।
आढक्यां तुवरी वर्णा स्यात्कुल्माषे तु यावकः ॥ ३८९ ॥
नीवारस्तु वनव्रीहिः श्यामाके श्यामकः समौ ।
कङ्गौ तु कङ्गुनी कङ्गुः प्रियङ्गौ पीततन्दुला ॥ ३९० ॥
सा कृष्णा मधुका रक्ता शोधिता मुशटी शिता ।
पीतमाधव्यधोद्बाले कोद्रवः कोरदूषकः ॥ ३९१ ॥
चीनके तु काककङ्गुर्यवनाले तु योनलः ।
जूर्णाह्वयो देवधान्यं जोर्णाला बीजपुष्पिका ॥ ३९२ ॥
शणे भङ्गा मातुलानी स्यादुमात्रक्षुमातसी ।
गवेधुकायां गवेधुर्वन्यतिले नु जर्तिलः ॥ ३९३ ॥
षण्ढतिले तिलपिजस्तिलपेजोऽथ सर्षपे |
कदम्बकस्तु तुभोऽथ सिद्धार्थः श्वेतसर्षपः ॥ ३९४ ॥
माषादि तु शमीधान्यं शूकधान्यं यवादयः ।
स्यात्सस्यशूके किंसारुः कणिशं सस्यशीर्षकम् ॥ ३९५ ॥
स्तम्बे तु गुच्छो धान्यादेर्नालः काण्डोऽफले त्विह ।
पलालो धान्यत्वचि तु तुषे बुसे कडङ्गरः ॥ ३९६ ॥
;c{इत्याचार्यश्रीहेमचन्द्रविरचिते निघण्टुशेषे षष्ठो धान्यकाण्डः ।}
;colophon{
इति श्रीहेमचन्द्राचार्यविरचितो निघण्टुशेषः समाप्तः ।