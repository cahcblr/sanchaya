॥क्षेमशर्मविरचितं क्षेमकुतूहलम्॥

॥प्रथमोत्सवः॥

॥ वेसवारः॥

हिङ्ग्वार्द्रकमरीचजीरकहरिद्राधन्याकाः क्रमेण द्बिगुणपरिमाणेनैकत्रीकृताः। इति पाकराजेश्वरे पाकपरिभाषा॥

हिङ्ग्वार्द्रमरिचं जीरं हरिद्रा धान्यकं तथा ॥ ४२ ॥
क्रमेण वर्धितं सर्वं वेसवारमिदं शुभम् ।
स्तोकेन वारिणा सर्वं वण्टितं वस्त्रगालितम् ॥ ४३ ॥ 
मात्रया व्यञ्जने देयं कासमर्द च तत्स्मृतम् । 
तप्तस्नेहे पचेत्पूर्वं वेसवारकसंज्ञकम् ॥ ४४ ॥ 
पाकप्रापितसौरभ्यं करालं सूपकैर्मतम् ।

॥द्वितीयोत्सवः॥

धर्मार्थकाममोक्षाणां शरीरं साधनं बुधैः । 
अत एवैककल्पेन सर्वैरेवाभिधीयते ॥ १ ॥
व्याख्या – इदं शरीरं धर्मार्थकाममोक्षाणां साधनम् इति बुधैः उपदिशन्ति । अतः एव एककल्पेन एकमतेन सर्वैः जनैः  एव अपि अभिधीयते अभिप्रेयते । 

तच्च भूतमयं तानि पच्यन्ते स्वाग्निनाऽनिशम् । 
देहे गच्छति गच्छन्ति पक्वानि च विशेषतः ॥ २ ॥
व्याख्या – च अपि च तत् शरीरं भूतमयं पृथिव्यपतेजोवायवाकाशाः इत्येतेषां पञ्चमहाभूतानां  विकारप्राप्तं (विकारार्थे मयट् प्रत्ययः) अस्ति । तानि भूतानि स्वाग्निना स्वगततेजसा अनिशं निरन्तरं पच्यन्ते विलक्षणतेजसंयोगेन भूतानि परिणम्यन्ते इति यावत् । गच्छति जीवति देहे एतानि भूतानि विशेषतः नियमतः पक्वानि गच्छन्ति – यावत् शरीरं जीवति तावत् अग्निना एतानि भूतानि निरन्तरं पाकं प्रानुवन्ति इत्यर्थः ।  

तत्तत्संबध्यमानं सदाहारं पाञ्चभौतिकम् । 
नानाविधरसं भोक्तुमात्मा समभिकाङ्क्षति ॥ ३ ॥
तेन पूरितकोष्ठस्तु सौहितये सुखमाप्नुयात्। 
व्याख्या –सदाहारं शरीराय हिताहारं, पञ्चानां भूतानां समाहारः पञ्चभूतं ,तस्य इदं पाञ्चभौतिकम् अस्ति । अपि च तत्तत्संबध्यमानं अस्ति – एतादृशं सदाहारं शरीरेण अविरुध्यमानम् अस्ति इत्यर्थः । आत्मा भोक्ता नानाविधरसं मधुराम्लादिषड्रसयुक्ताहारं भोक्तुं खादितुं समभिकाङ्क्षति अभिलषति । सुहितेः भावः सौहितिः तस्यै तदर्थं वा सौहितये तृप्त्यर्थं  तेन तादृशेन भोजनेन पूरितः भरितः कोष्ठः उदरं येन सः पूरितकोष्ठः तुष्टभोक्ता  सुखम् आनन्दम् आप्नुयात् आपद्येत । 

रसाधिष्ठानं ग्रहणञ्च 
स्वादुत्वं षड्रसादीनां तेषां प्रायोऽन्नमाश्रयः ॥ ४ ॥ 
तच्च शाल्यादिविविधं मांसक्षीरफलादिकम् । 
किन्तु व्यक्तरसं प्रायो बहुधैवोपजायते ॥ ५ ॥
व्याख्या – तेषां मधुरः आम्लः लवणः कटुः तिक्तः कषाय च इत्येतेषां षड्रसानां (षड्रसादीनां ? आदिशब्देन किं ग्राह्येत?)) स्वादुत्वं रसनत्वं रुचिकरत्वं रुच्यं वा प्रायः अन्नाश्रयः (अन्‌नमाश्रयः न अन्वेति ) । तत् अन्नं शल्यादिविविधं मांसक्षीरफलादिकम् च । किन्तु व्यक्तरसं प्रकटितरसं प्रायः बहुविधा बहुभिः प्रकारैः एव उपजायते उद्भवति । 

नृपाहाररक्षणम् - 
अन्नपाने विषाद्रक्षेद्विशेषेण महीपतेः । 
योगक्षेमौ तदायत्तौ धर्माश्च प्रभवन्ति हि ॥ ६ ॥
व्याख्या – महीपतेः राजानः अन्नपाने खाद्यपाययोः विशेषेण सावधानतया विषाद्  रक्षेत् पायात् । तदा सुरक्षिते महीपत्यौ योगक्षेमौ आयत्तौ अवलम्बितौ स्तः ।  अपि च धर्माः विहितवैदिकलौकिककर्माणि हि निश्चयेन अथवा स्वयमेव प्रभवन्ति निर्वहन्ति । 

पाकशाला महानसम् वा - 

गौरीमतादिलिखिताखिलपाकसम्पद्
व्यापारितौदनिकसंभ्रमपदर्शनीयम् ।
स्वप्नेऽपि वैरिजनगोचरतामयातं
चन्द्रद्रवैः सुरभितं भुजिकर्मधाम ॥ ७ ॥ 

आग्नेय्यां दिशि कर्तव्यमावासस्य महानसम् ।
गवाक्षजालमार्गाढ्यमर्धभित्त्युपलेपितम् ८ ॥ 
चुल्ली तत्र प्रकर्तव्या पूर्वपश्चिममायता ।

पाकपात्राणि -
मृन्मयादीनि भाण्डानि क्षालितानि च वारिणा ॥ ९ ॥
तेषु यत्पच्यते द्रव्यं गुणवत्सर्वसम्मतम् ।
मृदभावे पचेल्लौहे चक्षुरर्शोविकारनुत् ॥ १० ॥

कांस्यजे पाचितं यद्धि तद्धितं मतिदं शुचि । 
यच्च ताम्रमये सिद्धं न रुच्यं त्वम्लपित्तकृत् ॥ ११ ॥

सौवर्णे राजते पाच्यामाढ्यभूमिभृतां गृहे । 
तत्पात्रं सर्वदोषघ्नं घिषणोत्सवदायकम् ॥ १२ ॥

सङ्कीर्णे पात्रसंसारे मार्गे वा ग्रामवर्जिते । 
स्थापयेद्गुणवान् सूदः सिद्धान्नं पात्रकान्तरे ॥ १३॥

भक्तः स्वपात्रके स्थाप्यो न स्थाप्यः पात्रकान्तरे । 
घृतं काष्ठायसोः स्थाप्यं मांसं मांसभवं रसम् ॥ १४ ॥
स्थापयेद्राजते हैमे पात्रे लोहेऽथ काष्ठजे ।

पत्रादिषड्विधं शाकं स्थाप्यं काष्ठाश्मलोहजे ॥ १५ ॥
पक्वान्नं पिष्टजं भक्ष्यं स्थाप्य कांस्येऽथ दारुजे। 
धारजेत्सुश्रुतं क्षीरं पार्थिवे वाऽथ काष्ठजे ॥ १६ ॥

पानीयं पायसं तक्रं मृन्मयेष्वेव धारयेत् ।
काचजे स्फटिके वाऽथ वैदूर्यादिविचित्रिते ॥ १७ ॥ 
धारयेत्सर्वदा पात्रे रागखाडवसट्टकान् ।
आहारपात्रप्रभावः 
उक्तपात्रान्तरे स्थाप्यं यद्रव्यं तद्रुजापहम् ॥ १८ ॥
सर्वदा सुखदं हृद्यमन्यथा दोषमर्हति ।
महानसोपकरणानि - 
वस्तूनि भोजनार्हाणि विविच्यानि पुनः पुनः ॥ १९ ॥ 
सर्वाणि गुणयुक्तानि स्थापितानि महानसे । 
व्याख्या – भोजनार्हाणि भोजननिरमाणे योग्यानि सर्वाणि गुणयुक्तानि दोषरहितानि वस्तूनि उपकरणानि पुनः पुनः वारं वारं अथवा सर्वदा विविच्यानि पृथक् ज्ञेयानि भूत्वा महानसे स्थापितानि स्वस्थाने निहितानि भवन्ति । 

दास्याप्ता मार्जनी वाटी, पूतहण्डी सुकूर्चिका ॥ २० ॥ 
घर्षणी वैणवं पात्रं जलपूर्णस्त्वलिञ्जरः । 
वह्निसंजननग्रावः कुद्दालं सुकुठारकः ॥ २१ ॥ 
दारुखण्डानि शुष्काणि हस्तमालकृतानि च । 
अजीर्णान्यनतिस्थूलान्यजन्तुन्यमलानि च ॥ २२ ॥ 
व्याख्या – महानसे कानि भवेयुः ? दास्याप्ता उपचारे दक्षा, मार्जनी, वाटी पाककार्याय नियमितस्थलम्, पूतहण्डी जलग्रहणार्थं शुद्धकुम्भः, सुकूर्चिका मार्जनाय लेपनाय वा ग्रन्थिततृणगुच्छः, घर्षणी पेषणाय चूर्णनाय वा पाषाणेन लोहेन निर्मितोपकरणम्, वैणवं वेणोः इदं वेणुसम्बन्धिनि पात्रम्, जलपूर्णः अलिञ्जरः महाकुम्भः, वह्निसञ्जननग्रावः अग्निप्रज्वालनाय पाषाणेन  निर्मितः चतुर्भुजाकारगर्तः, कुद्दालः भूमिं विदारणाय अस्त्रविशेषः, सुकुठारकः काष्ठं विदारणाय अस्त्रविशेषः परशुः कुठारः च । अपि च शुष्कानि अक्लिन्नानि हस्तमालकृतानि हस्तपरिमितानि अजीर्णानि नूतनानि अनतिस्थूलानि अजन्तुनि अमलानि  दारूखण्डानि काष्ठखण्डानि भवेयुः । 

तितउचालनी पीठो मुसलं चाप्युलूखलम् । 
सूर्यं लोष्ठं शिला दर्वी चतुरस्त्रा च पट्टिका ॥ २३ ॥ 
व्याख्या –  तितउः चालनी च समानार्थकौ । पीठः आसनम्, मुसलं तण्डुलादिकण्डनार्थं निर्मितं लौहाग्रयष्टिः, उलूखलम् उदूखलम् च समानार्थकौ तण्डुलकण्डनार्थं काष्ठेन निर्मितपात्रम् सूर्यं शूर्पं तण्डुलादिस्फोटनार्थं वंशादिनिर्मितपात्रविशेषः, लोष्ठं (लोष्टं शुद्धं स्यात्) पाषाणखण्डः मृत्तिकाखण्डः वा, शिला पाषाणखण्डः पेषणाय कुट्टनाय वा, दर्वी व्यञ्जनादीनां मिश्रणाय परिवेषणाय वा चमससदृशाकारः, चतुरस्त्रा पट्टिका चतुर्भुजाकारपट्टिका च । 
कोषात् - तितउः पुं, (तन्यन्ते भृष्टयवा अत्रेति ।,  तन विस्तारे + “तनोतेर्डौः सन्वच्च । ” उणां । ५ । ५२ । इति डौः सन्वच्च तेन अभ्यासस्येत्त्वादि- कार्य्यम् । ) चालनी । इत्यमरः । २ । ९ । २६ ॥ हेमचन्द्रश्च । ४ । ८४ ॥ (यथा, ऋग्वेदे । १० । ७१ । २ “सक्तुमिव तितौना पुनन्तो यत्र धीरा मनसा- वाचमक्रत ॥ ” यथाच, — “शूर्पवद्दोषमुत्सृज्य गुणं गृह्णन्ति साधवः । दोषग्राही गुणत्यागी असाधुस्तितौर्यथा ॥ ” इत्युद्भटः ॥ “क्षुद्रच्छिद्रसमोपेतं चालनं तितौ स्मृतम् ॥ ” इत्युक्तेरस्य क्लीवत्वमपि ॥ छत्त्रम् । इति उज्ज्वल- दत्तः । ५ । ५२ ॥ कण्डनम् -threshing, husking ; यष्टिः – दण्डः stick, staff ; 

संदंशकं तु युगलं वस्त्रखण्डं चतुष्टयम्। 
नालिका छूरिका चैव सुशूल्यं सुकटाहकम् ॥ २४ ॥
वह्निसञ्चालनार्थाय दर्वी दीर्घा सुलोहजा । 
इत्यादिवस्तुजातं हि युज्यते च महानसे ॥ २५ ॥
व्याख्या –  संदंशकं युगलं उष्णपात्रग्रहणार्थं कङ्कमुखं इव युगलं उद्घाटयति पिदधाति दृढं गृह्णाति च, संदंशः कङ्कमुखः अस्य पर्यायौ,  वस्त्रखण्डं चतुष्टयं चत्वारि वस्त्रखण्डानि सम्मार्जनाय,  नालिका अग्निप्रज्वालनाय ध्मातुं वंशः नालः वा, छूरिका शाकादीनां कर्तनाय कर्तरिका अथवा छूरी,  सुशूल्यं मांसपाचनाय लौहशलाकः, सुकटाहकम् कूर्मपृष्ठाकारेण तैलादिपाकपात्रम्,  वह्निसञ्चालनार्थाय दर्वी दीर्घा सुलोहजा लौहदण्डः च  इत्यादिवस्तुजातं हि महानसे युज्यते ।

सविषाहारपरिक्षा  
तस्याजिरे मृगमरालचकोरकीक
क्रौञ्चप्लवङ्गशिखिकुक्कुटवभ्रवश्च ।
धार्या विषस्य परिहारधिया धनेशैः 
किं श्रीमतां जगति दुर्लभमस्तिकिञ्चित् ॥ २६॥


एणो रौति स्क्र्लति गमने राजहंसश्चकोर-
स्याक्षिद्वन्द्वं विरजतितरां वान्ति कृत्कीरपत्री । 
रौति क्रौञ्चो विसृजति कपिम्रयते नीलकण्ठः
शब्दप्रीतिं सपदि सृजतो दक्षवंभू विषेण ॥ २७ ॥ 
ओदनो विषवान् सान्द्रो याति वैवर्ण्यमाशु हि । 
चिरेण पच्यते पक्वो भवेत्पर्युषितोपमः ॥ २८ ॥ 
मयूरकण्ठतुल्योष्मा मोहमूर्च्छा विकारकृत् । 
हीयते वर्णगन्धाद्यैः क्लिद्यते चन्द्रिकाङ्कितः ॥ २९ ॥



Regimens of Food-Poisoned Form 
व्यञ्जानान्याशु शुष्यन्ति श्यामक्काथानि तत्र च ।
हीनातिरिक्तविकृता छाया दृश्यते नैव वा ॥ ३० ॥
फेनोर्ध्वराजिसीमन्ततन्तुबुद्बुदसंभवः ।
विच्छिन्ना विरसा रागा: खाडवाः शाकमामिषम् ॥ ३१ ॥ 

Liquid-Edibles-Poisoned Characterisation 
नीला राजि रसे ताम्रा क्षीरे दघ्नि च दृश्यते ।
श्यावा पीता सिता तक्रे घृते पानीयसन्निभा ॥ ३२ ॥ 
मस्तुन्यपि कपोताभा राजी कृष्णा च सूपके । 
काली गव्ये तथा क्षौद्रे हरित्तैलेऽरुणोपमा ॥ ३३ ॥


POISONOUS EFFECT: VISA PRABHĀVA 
पाकः फलानामामानां पक्वानां च विशीर्णता। 
द्रव्याणामार्द्रशुष्काणां वैपरीत्यं तु जायते ॥ ३४ ॥ 
मृदुनां कठिनानां च भवेत्स्पर्शविपर्ययः । 
माल्यस्य स्फुटिताग्रत्वं म्लानिर्गन्धान्तरोद्भवः ॥ ३५ ॥ 
श्याममण्डलता वस्त्रे सादनं तन्तुपक्ष्मणाम् । 
धातुमौक्तिककाष्ठाश्मरत्नादिषु मलाकृतिः ॥ ३६॥
स्नेहे स्पर्शप्रभाहानिः सप्रभत्वं तु मृन्मये ।



POISONER (VISADĀTĀ): BODY APPEARANCE MARKS (LAKSANA)

विषदः श्यावशुष्कास्यो विलक्षो वीक्षते दिशः ॥ ३७॥
स्वेदवेपथुमान् स्तब्धो भीतः स्खलति जृम्भते । 

FOOD TEST IN FIRE: AHĀRA AGNI PRAÏKṢĀ

प्राप्यान्नं सविषं वह्निरेकावर्तः स्फुटत्यपि ॥ ३८ ॥ 
शिखिकण्ठाभधूमार्चिरनर्चिश्चोग्रगन्धता । 
म्रीयते मक्षिकाः प्राश्य काकः क्षामस्वारो भवेत् ॥ ३९ ॥


CONCLUDING SUMMARY

पाकरक्षा मया प्रोक्ता तस्य स्थानं च शोभनम् । 
अथातः प्रोच्यते वैद्यसूपकारगुणागुणाः ॥ ४० ॥



बिम्बीफलं स्वादु शीतं रक्तपित्तप्रणाशनम्।
स्तम्भनं लेखनं चातिविबन्धाध्मानकारकम्॥३६॥

॥ शिम्बी ॥

नैष्पावकं सुदलितं नवबीजकोशं
तप्तेन हिङ्गुजकणेन ससैन्धवेन।
प्रभ्र(भृ)ष्टकल्पतिलतैलकृतप्रबोधं
मान्द्यं हरेच्च जठरान्तरवर्तिवह्नेः॥३७॥

॥कोलशिम्बी॥

शिम्बी शीता गुरुर्बल्या श्लेष्मा वातपित्तजित्।
कोलशिम्बी समीरघ्नी गुर्व्युष्णा कफपित्तकृत्॥ ३८॥

निश्शेषिताखिलसिरावलिकृत्तखण्डं
दण्डाहतं च मृदुपाकमवाप्यते हि।
हिङ्ग्वम्लतैललवणैः परिपाचितं च
कोशातकीफलमिदं मरिचेन रुच्यम्॥३९॥

राजकोशातकी शीता ज्वरघ्नी कफवातला।
महाकोशातकी तद्वत् सिद्धाऽनिलपित्तहा॥४०॥

ऊर्ध्वे विधिना कृत्तं बृहत्पाटोलकं फलम्।
हिङ्गुना पाचितं तप्ते घृते सुरुचिकारकम्॥४१॥

॥बिल्वम्॥

बाल्हीकसौरभ्यभृतप्रकाशं बैल्वं फलं खण्डितमेव तैले।
विपाचितं वल्लिजचूर्णकीर्णं रुचिं विधत्तेऽभ्यवहारकाले॥४८॥

कफानिलहरं स्निग्धं कषायं दीपनं लघु।
बालतिक्तं फलं बैल्वं वृद्धं बिल्वं विबन्धकृत्॥४९॥

॥कूष्माण्डम्॥

घृते तप्ते विनिःक्षिप्य खण्डान् कूष्माण्डसम्भवान्।
वार्ताकविधिना कुर्यात्प्रलेहं तलनं त्वथ॥५०॥

वेसवाराम्लतक्रेण घृते तलनपूर्वकम्।
कूष्माण्डखण्डकं सिद्धं विदुः सुस्वादुसुन्दरम् ॥५१॥

॥गुलितलं॥
घृतेन गुडयुक्तेन गौडकूष्माण्डखण्डकान्।
रन्धितान् जीरमरिचैरिमान् गुलितलान्विदुः॥५२॥

॥खण्डकूष्माण्डं॥ पेँठा

चतुरस्रायताः स्थूलाः स्विन्नाः क्षीरेण क्षोदिताः।
सुपाच्याः खण्डसर्पिभ्यां मरिचैलादिवासिताः॥५३॥

॥भर्जितसुन्दरी॥

कूष्माण्डं गुलिकाकारं खण्डितं घृतभर्जितम्।
हिङ्गुसैन्धवचूर्णेन संयुक्तं रुचिकारकम्॥५४॥

॥आम्लकूष्माण्डं॥

कूष्माण्डखण्डानि ससैन्धवानि तनूनि संमर्दितपीडितानि॥
जम्बीरनीराश्रितशृङ्गवेरैर्भवन्ति वह्नेरपि दीपनानि॥५५॥

