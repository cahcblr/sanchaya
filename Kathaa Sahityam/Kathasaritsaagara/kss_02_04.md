## [कथासरित्सागरः 02 04](https://sa.wikisource.org/wiki/कथासरित्सागरः/लम्बकः_२/तरङ्गः_४)

### अत्रान्तरे स वत्सेशप्रतिदूतस्तदब्रवीत् । गत्वा प्रतिवचश्चण्डमहासेनाय भूभृते ॥ १ (2-4-1)
__. अत्र अन्तरे सः वत्सेशप्रतिदूतः तत् अब्रवीत् । गत्वा प्रतिवचः चण्डमहासेनाय भूभृते  ॥ १ (2-4-1)__
- अत्र सः  वत्सेशप्रतिदूतः अन्तरे गत्वा चण्डमहासेनाय भूभृते तत् प्रतिवचः अब्रवीत् ॥ १ (2-4-1)
- EN: In the meantime, the messenger of Vatsaraja went to Chanda Mahasena and said to him: ॥ १ (2-4-1)
- HI: इसी बीच वत्सराज का दूत चण्डमहासेन के पास गया और उससे यह बात कही: ॥ १ (2-4-1)

### सोऽपि चण्डमहासेनस्तच्छ्रुत्वैव व्यचिन्तयत् । स तावदिह नायाति मानी वत्सेश्वरो भृशम् ॥ २ (2-4-2)
__. सः अपि चण्डमहासेनः तत् श्रुत्वा एव व्यचिन्तयत् । सः तावत् इह न आयाति मानी वत्सेश्वरः भृशम् ॥ २ (2-4-2)__
- सः अपि चण्डमहासेनः तत् श्रुत्वा एव व्यचिन्तयत् । सः वत्सेश्वरः तावत् भृशम् मानी । इह न आयाति    ॥ २ (2-4-2)
- EN: Chanda Mahasena also, on hearing this, thought over it and said: "Vatsaraja is very proud; he will not come here." ॥ २ (2-4-2)
- HI: चण्डमहासेन भी इस बात को सुनकर विचार करने लगा और कहा: वत्सराज बहुत घमण्डी है, वह यहाँ नहीं आएगा ॥ २ (2-4-2)
  

### कन्या हि तत्र न प्रेष्या भवेदेवं हि लाघवम् । तस्माद्बद्ध्वैव तं युक्त्या नृपमानाययाम्यहम् ॥ ३ (2-4-3)
__. कन्या हि तत्र न प्रेष्या भवेत् एवं हि लाघवम् । तस्मात् युक्त्या बद्धया एव तं  नृपम् आनयामि अहम् ॥ ३ (2-4-3)__
- कन्या हि तत्र न प्रेष्या एवं लाघवम् हि भवेत् । तस्मात् अहं युक्त्या बद्धया एव तं  नृपम् आनयामि  ॥ ३ (2-4-3)
- EN: I should not send my daughter as it would be a disgrace. Therefore, I will bring the king here by some stratagem." ॥ ३ (2-4-3)
- HI: मैं अपनी कन्या को नहीं भेज सकता, क्योंकि यह लाज की बात है । इसलिए मैं उस राजा को किसी युक्ति से यहाँ लाऊंगा ॥ ३ (2-4-3)

### इति संचिन्त्य संमन्त्र्य स राजा मन्त्रिभिः सह । अकारयत्स्वसदृशं महान्तं यन्त्रहस्तिनम् ॥ ४ (2-4-4)
__. इति संचिन्त्य संमन्त्र्य सः राजा मन्त्रिभिः सह । अकारयत् स्वसदृशं महान्तं यन्त्रहस्तिनम् ॥ ४ (2-4-4)__
- इति स राजा संचिन्त्य मन्त्रिभि सह संमन्त्र्य स्वसदृशं महान्तं यन्त्रहस्तिनम् अकारयत् ॥ ४ (2-4-4)
- EN: Having thought over it, the king consulted his ministers and got made a magificent mechanical elephant like his . ॥ ४ (2-4-4)
- HI: इस बात को सोचकर राजा अपने मन्त्रियों से परामर्श करके अपने समान का एक विशाल यन्त्रहस्ती बनवाया ॥ ४ (2-4-4)

### तं चान्तर्वीरपुरुषैः कृत्वा छन्नैरधिष्ठितम् । विन्ध्याटव्यां स निदधे राजा यन्त्रमयं गजम् ॥ ५ (2-4-5)
__. तं च अन्तर्वीरपुरुषैः कृत्वा छन्नैः अधिष्ठितम् । विन्ध्याटव्यां स निदधे राजा यन्त्रमयं गजम् ॥ ५ (2-4-5)__
- तं च अन्तर्वीरपुरुषैः कृत्वा छन्नैः अधिष्ठितम् । राजा विन्ध्याटव्यां यन्त्रमयं गजम् निदधे ॥ ५ (2-4-5)
- EN: The king got it covered with a cloth by his servants and placed it in the Vindhya forest. ॥ ५ (2-4-5)
- HI: राजा ने उसे अपने अन्तर्वीरों द्वारा एक छन्नी से ढँककर विन्ध्याचल के वन में रख दिया ॥ ५ (2-4-5)

### तत्र तं चारपुरुषाः पश्यन्ति स्म विदूरतः । गजबन्धरसासक्तवत्सराजोपजीविनः ॥ ६ (2-4-6)

### ते च त्वरितमागत्य वत्सराजं व्यजिज्ञपन् । देव दृष्टो गजोऽस्माभिरेको विन्ध्यवने भ्रमन् ॥ ७ (2-4-7)

### अस्मिन्नियति भूलोके नैव योऽन्यत्र दृश्यते । वर्ष्मणा व्याप्तगगनो विन्ध्याद्रिरिव जङ्गमः ॥ ८ (2-4-8)

### ततश्चारवचः श्रुत्वा वत्सराजो जहर्ष सः । तेभ्यः सुवर्णलक्षं च प्रददौ पारितोषिकम् ॥ ९ (2-4-9)

### तं चेद्गजेन्द्रं प्राप्स्यामि प्रतिमल्लं नडागिरेः । ततश्चण्डमहासेनो वश्यो भवति मे ध्रुवम् ॥ १० (2-4-10)

### ततो वासवदत्तां तां स स्वयं मे प्रयच्छति । इति संचिन्तयन्सोऽथ राजा तामनयन्निशाम् ॥ ११ (2-4-11)

### प्रातश्च मन्त्रिवचनं न्यक्कृत्वा गजतृष्णया । पुरस्कृत्यैव तांश्चारान्ययौ विन्ध्याटवीं प्रति ॥ १२ (2-4-12)

### प्रस्थानलग्नस्य फलं कन्यालाभं सबन्धनम् । यदूचुर्गणकास्तस्य तत्स नैव व्यचारयत् ॥ १३ (2-4-13)

### प्राप्य विन्ध्याटवीं तस्य गजस्य क्षोभशङ्कया । वत्सराजः स सैन्यानि दूरादेव न्यवारयत् ॥ १४ (2-4-14)

### चारमात्रसहायस्तु वीणां घोषवतीं दधत् । निजव्यसनविस्तीर्णां तां विवेश महाटवीम् ॥ १५ (2-4-15)

### विन्ध्यस्य दक्षिणे पार्श्वे दूराचारैः प्रदर्शितम् । गजं सत्यगजाभासं तं ददर्श स भूपतिः ॥ १६ (2-4-16)

### एकाकी वादयन्वीणां चिन्तयन्बन्धनानि सः । मधुरध्वनि गायंश्च शनैरुपजगाम तम् ॥ १७ (2-4-17)

### गान्धर्वदत्तचित्तत्वात्संध्याध्वान्तवशाच्च सः । न तं वनगजं राजा मायागजमलक्षयत् ॥ १८ (2-4-18)

### सोऽपि हस्ती तमुत्कर्णतालो गीतरसादिव । उपेत्योपेत्य विचलन्दूरमाकृष्टवान्नृपम् ॥ १९ (2-4-19)

### ततोऽकस्माच्च निर्गत्य तस्माद्यन्त्रमयाद्गजात् । वत्सेश्वरं तं संनद्धाः पुरुषाः पर्यवारयन् ॥ २० (2-4-20)

### तान्दृष्ट्वा नृपतिः कोपादाकृष्टच्छुरिकोऽथ सः । अग्रस्थान्योधयन्नन्यैरेत्य पश्चादगृह्यत ॥ २१ (2-4-21)

### संकेतमिलितैश्चान्यैर्योधास्तैः सैनिकैः सह । निन्युर्वत्सेश्वरं चण्डमहासेनान्तिकं च तम् ॥ २२ (2-4-22)

### सोऽपि चण्डमहासेनो निर्गत्याग्रे कृतादरः । वत्सेशेन समं तेन विवेशोज्जयिनीं पुरीम् ॥ २३ (2-4-23)

### स तत्र ददृशे पौरैरवमानकलङ्कितः । शशीव लोचनानन्दो वत्सराजो नवागतः ॥ २४ (2-4-24)

### ततोऽस्य गुणरागेण वधमाशङ्क्य तत्र ते । पौराः संभूय सकलाश्चक्रुर्मरणनिश्चयम् ॥ २५ (2-4-25)

### न मे वत्सेश्वरो वध्यः संधेय इति तान्ब्रुवन् । सोऽथ चण्डमहासेनः पौरान्क्षोभादवारयत् ॥ २६ (2-4-26)

### ततो वासवदत्तां तां सुतां तत्रैव भूपतिः । वत्सराजाय गान्धर्वशिक्षाहेतोः समर्पयत् ॥ २७ (2-4-27)

### उवाच चैनं गान्धर्वं त्वमेतां शिक्षय प्रभो । ततः प्राप्स्यसि कल्याणं मा विषादं कृथा इति ॥ २८ (2-4-28)

### तस्य दृष्ट्वा तु तां कन्यां वत्सराजस्य मानसम् । तथा स्नेहाक्तमभवन्न यथा मन्युमैक्षत ॥ २९ (2-4-29)

### तस्याश्च चक्षुर्मनसी सह तं प्रति जग्मतुः । हिया चक्षुर्निववृते मनस्तु न कथंचन ॥ ३० (2-4-30)

### अथ वासवदत्तां तां गापयंस्तद्गतेक्षणः । तत्र गान्धर्वशालायां वत्सराज उवास सः ॥ ३१ (2-4-31)

### अङ्के घोषवती तस्य कण्ठे गीतश्रुतिस्तथा । पुरो वासवदत्ता च तस्थौ चेतोविनोदिनी ॥ ३२ (2-4-32)

### सा च वासवदत्तास्य परिचर्यापराभवत् । लक्ष्मीरिव तदेकाग्रा बद्धस्याप्यनपायिनी ॥ ३३ (2-4-33)

### अत्रान्तरे च कौशाम्ब्यां वत्सराजानुगे जने । आवृत्ते तं प्रभुं बुद्ध्वा बद्धं राष्ट्रं प्रचुक्षुभे ॥ ३४ (2-4-34)

### उज्जयिन्यामवस्कन्दं दातुमैच्छन्समन्ततः । वत्सेश्वरानुरागेण क्रुद्धाः प्रकृतयस्तदा ॥ ३५ (2-4-35)

### नैव चण्डमहासेनो बलसाध्यो महान्हि सः । न चैवं वत्सराजस्य शरीरे कुशलं भवेत् ॥ ३६ (2-4-36)

### तस्मान्न युक्तोऽवस्कन्दो बुद्धिसाध्यमिदं पुनः । इति प्रकृतयः क्षोभान्न्यवार्यन्त रुमण्वता ॥ ३७ (2-4-37)

### ततोऽनुरक्तमालोक्य राष्ट्रमव्यभिचारि तत् । रुमण्वदादीनाह स्म धीरो यौगन्धरायणः ॥ ३८ (2-4-38)

### इहैव सर्वैर्युष्माभिः स्थातव्यं सततोद्यतैः । रक्षणीयमिदं राष्ट्रं काले कार्यश्च विक्रमः ॥ ३९ (2-4-39)

### वसन्तकद्वितीयश्च गत्वाहं प्रज्ञया स्वया । वत्सेशं मोचयित्वा तमानयामि न संशयः ॥ ४० (2-4-40)

### जलाहतौ विशेषेण वैद्युताग्नेरिव द्युतिः । आपदि स्फुरति प्रज्ञा यस्य धीरः स एव हि ॥ ४१ (2-4-41)

### प्राकारभञ्जनान्योगांस्तथा निगडभञ्जनान् । अदर्शनप्रयोगांश्च जानेऽहमुपयोगिनः ॥ ४२ (2-4-42)

### इत्युक्त्वा प्रकृतीः कृत्वा हस्तन्यस्ता रुमण्वतः । यौगन्धरायणः प्रायात्कौशाम्ब्याः सवसन्तकः ॥ ४३ (2-4-43)

### प्रविवेश च तेनैव सह विन्ध्यमहाटवीम् । स्वप्रज्ञामिव सत्ताढ्यां स्वनीतिमिव दुर्गमाम् ॥ ४४ (2-4-44)

### तत्र वत्सेशमित्त्रस्य विन्ध्यप्राग्भारवासिनः । गृहं पुलिन्दकाख्यस्य पुलिन्दाधिपतेरगात् ॥ ४५ (2-4-45)

### तं सज्जं स्थापयित्वा च पथा तेनागमिष्यतः । वत्सराजस्य रक्षार्थं भूरिसैन्यसमन्वितम् ॥ ४६ (2-4-46)

### गत्वा वसन्तकसखस्ततो यौगन्धरायणः । उज्जयिन्यां महाकालश्मशानं प्राप स क्रमात् ॥ ४७ (2-4-47)

### विवेश तच्च वेतालैः क्रव्यगन्धिभिरावृतम् । इतस्ततस्तमःश्यामैश्चिताधूमैरिवापरैः ॥ ४८ (2-4-48)

### तत्रैनं दर्शनप्रीतो मित्रभावाय तत्क्षणम् । योगेश्वराख्यो वृतवानभ्येत्य ब्रह्मराक्षसः ॥ ४९ (2-4-49)

### तेनोपदिष्टया युक्त्या ततो यौगन्धरायणः । न चकारात्मनः सद्यो रूपस्य परिवर्तनम् ॥ ५० (2-4-50)

### बभूव तेन विकृतः कुब्जो वृद्धश्च तत्क्षणात् । उन्मत्तवेषः खल्वाटो हास्यसंजननः परम् ॥ ५१ (2-4-51)

### तयैव युक्त्या स तदा सिरानद्धपृथूदरम् । चक्रे वसन्तकस्यापि रूपं दन्तुरदुर्मुखम् ॥ ५२ (2-4-52)

### ततो राजकुलद्वारमादौ प्रेष्य वसन्तकम् । विवेशोज्जयिनीं तां स तादृग्यौगन्धरायणः ॥ ५३ (2-4-53)

### नृत्यन्गायंश्च तत्रासौ बटुभिः परिवारितः । दृष्टः सकौतुकं सर्वैर्ययौ राजगृहं प्रति ॥ ५४ (2-4-54)

### तत्र राजावरोधानां तेनासौ कृतकौतुकः । अगाद्वासवदत्तायाः शनैः श्रवणगोचरम् ॥ ५५ (2-4-55)

### सा तमानाययामास चेटिकां प्रेष्य सत्वरम् । गान्धर्वशालां नर्मैकसादरं हि नवं वयः ॥ ५६ (2-4-56)

### स च तत्र गतो वृद्धं वत्सराजं ददर्श तम् । उन्मत्तवेषो विगलद्वाष्पो यौगन्धरायणः ॥ ५७ (2-4-57)

### चकार तस्मै संज्ञां च वत्सराजाय सोऽपि तम् । प्रत्यभिज्ञातवान्राजा वेषप्रच्छन्नमागतम् ॥ ५८ (2-4-58)

### ततो वासवदत्तां च तच्चेटीः प्रति चात्मनः । अदर्शनं युक्तिबलाद्व्यधाद्यौगन्धरायणः ॥ ५९ (2-4-59)

### राजा त्वेको ददर्शैनं ताश्च सर्वाः सविस्मयम् । वदन्ति स्म गतोऽकस्मादुन्मत्तः क्वाप्यसाविति ॥ ६० (2-4-60)

### तच्छ्रुत्वा तं च दृष्ट्वाग्रे मत्वा योगबलेन तत् । युक्त्या वासवदत्तां तां वत्सराजोऽब्रवीदिदम् ॥ ६१ (2-4-61)

### गत्वा सरस्वतीपूजामादायागच्छ दारिके । तच्छ्रुत्वा सा तथेत्युक्त्वा सवयस्या विनिर्ययौ ॥ ६२ (2-4-62)

### यथोचितमुपेत्याथ ददौ वत्सेश्वराय सः । यौगन्धरायणस्तस्मै योगान्निगडभञ्जननान् ॥ ६३ (2-4-63)

### अन्यान्वासवदत्ताया वीणातन्त्रीनियोजितान् । वशीकरणयोगांश्च राज्ञेऽस्मै स समार्पयत् ॥ ६४ (2-4-64)

### व्यजिज्ञपच्च तं राजन्निहायातो वसन्तकः । द्वारि स्थितोऽन्यरूपेण तं कुरुष्वान्तिके द्विजम् ॥ ६५ (2-4-65)

### यदा वासवदत्तेयं त्वयि विस्रम्भमेष्यति । तदा वक्ष्यामि यदहं तत्कुर्यास्तिष्ठ सांप्रतम् ॥ ६६ (2-4-66)

### इत्युक्त्वा निर्ययौ शीघ्रं ततो यौगन्धरायणः । अगाद्वासवदत्ता च पूजामादाय तत्क्षणात् ॥ ६७ (2-4-67)

### सोऽथ तामवदद्राजा बहिर्द्वारि द्विजः स्थितः । सरस्वत्यर्चने सोऽस्मिन्दक्षिणार्थे प्रवेश्यताम् ॥ ६८ (2-4-68)

### तथेति द्वारदेशात्स तत्र वासवदत्तया । विरूपामाकृतिं बिभ्रदानाय्यत वसन्तकः ॥ ६९ (2-4-69)

### स चानीतस्तमालोक्य वत्सेशमरुदच्छुचा । ततश्चाप्रतिभेदाय स राजा निजगाद तम् ॥ ७० (2-4-70)

### हे ब्रह्मन्रोगवैरूप्यं सर्वमेतदहं तव । निवारयामि मा रोदीस्तिष्ठेहैव ममान्तिके ॥ ७१ (2-4-71)

### महान्प्रसादो देवेति स चोवाच वसन्तकः । सोऽथ तं विकृतं दृष्ट्वा राजा स्मितमुखोऽभवत् ॥ ७२ (2-4-72)

### तच्चालोक्याशयं बुद्ध्वा तस्य सोऽपि वसन्तकः । हसति स्माधिकोद्भूतविरूपाननवैकृतः ॥ ७३ (2-4-73)

### तं हसन्तं तथा दृष्ट्वा क्रीडनीयकसंनिभम् । तत्र वासवदत्तापि जहास च तुतोष च ॥ ७४ (2-4-74)

### ततः सा नर्मणा बाला तं पप्रच्छ वसन्तकम् । किं विज्ञानं विजानासि भो ब्रह्मन्कथ्यतामिति ॥ ७५ (2-4-75)

### कथाः कथयितुं देवि जानामीति स चावदत् । कथां कथय तर्ह्येकामिति सापि ततोऽब्रवीत् ॥ ७६ (2-4-76)

### ततस्तां राजतनयां रञ्जयन्स वसन्तकः । हास्यवैचित्रसरसामिमामकथयत्कथाम् ॥ ७७ (2-4-77)

### अस्तीह मथुरा नाम पुरी कंसारिजन्मभूः । तस्यां रूपणिकेत्यासीत्ख्याता वारविलासिनी ॥ ७८ (2-4-78)

### तस्या मकरदंष्ट्राख्या माताभूद्वृद्धकुट्टनी । तद्गुणाकृष्यमाणानां यूनां दृशि विषच्छटा ॥ ७९ (2-4-79)

### पूजाकाले सुरकुलं स्वनियोगाय जातु सा । गता रूपणिका दूरादेकं पुरुषमैक्षत ॥ ८० (2-4-80)

### स दृष्टः सुभगस्तस्या विवेश हृदयं तथा । यथा मात्रा कृतास्तेऽस्मादुपदेशा विनिर्ययुः ॥ ८१ (2-4-81)

### चेटिकामथ सावादीद्गच्छ मद्वचनादमुम् । पुरुषं ब्रूहि मद्गेहे त्वयाद्यागम्यतामिति ॥ ८२ (2-4-82)

### तथेति चेटिका सा च गत्वा तस्मै तदब्रवीत् । ततः स किंचिद्विमृशन्पुरुषस्तामभाषत ॥ ८३ (2-4-83)

### लोहजङ्घाभिधानोऽस्मि ब्राह्मणो नास्ति मे धनम् । तदाढ्यजनलभ्ये हि कोऽहं रूपणिकागृहे ॥ ८४ (2-4-84)

### न धनं वाच्छ्यते त्वत्तः स्वामिन्येत्युदिते तया । स लोहजङ्घस्तद्वाक्यं तथेति प्रत्यपद्यत ॥ ८५ (2-4-85)

### ततश्चेटीमुखाद्बुद्ध्वा तच्च सा गृहमुत्सुका । गत्वा रूपणिका तस्थौ तन्मार्गन्यस्तलोचना ॥ ८६ (2-4-86)

### क्षणाच्च लोहजङ्घोऽथ तस्या मन्दिरमाययौ । कुतोऽयमिति कुट्टन्या दृष्टो मकरदंष्ट्रया ॥ ८७ (2-4-87)

### सापि रूपणिका दृष्ट्वा स्वयमुत्थाय सादरा । वासवेश्मान्तरं हृष्टा कण्ठे लग्ना निनाय तम् ॥ ८८ (2-4-88)

### तत्र सा लोहजङ्घस्य तस्य सौभाग्यसंपदा । वशीकृता सती नान्यत्फलं जन्मन्यमन्यत ॥ ८९ (2-4-89)

### ततस्तया निवृत्तान्यपुरुषासङ्गया सह । यथासुखं स तत्रैव तस्थौ तन्मन्दिरे युवा ॥ ९० (2-4-90)

### तद्दृष्ट्वा शिक्षिताशेषवेषयोषिज्जगाद ताम् । माता मकरदंष्ट्रा सा खिन्ना रूपणिकां रहः ॥ ९१ (2-4-91)

### किमयं निर्धनः पुत्रि सेव्यते पुरुषस्त्वया । शवं स्पृशन्ति सुजना गणिका न तु निर्धनम् ॥ ९२ (2-4-92)

### क्वानुरागः क्व वेश्यात्वमिति ते विस्मृतं कथम् । संध्येव रागिणी वेश्या न चिरं पुत्रि दीप्यते ॥ ९३ (2-4-93)

### नटीव कृत्रिमं प्रेम गणिकार्थाय दर्शयेत् । तदेनं निर्धनं मुञ्च मा कृथा नाशमात्मनः ॥ ९४ (2-4-94)

### इति मातुर्वचः श्रुत्वा रुषा रूपणिकाब्रवीत् । मैवं वादीर्मम ह्येष प्राणेभ्योऽप्यधिकः प्रियः ॥ ९५ (2-4-95)

### धनमस्ति च मे भूरि किमन्येन करोम्यहम् । तदम्ब नैव वक्तव्या भूयोऽप्येवमहं त्वया ॥ ९६ (2-4-96)

### तच्छ्रुत्वा लोहजङ्घस्य निर्वासनविधौ क्रुधा । तस्थौ मकरदंष्ट्रा सा तस्योपायं विचिन्वती ॥ ९७ (2-4-97)

### अथ मार्गागतं कंचित्क्षीणकोषं ददर्श सा । राजपुत्रं परिवृतं पुरुषैः शस्त्रपाणिभिः ॥ ९८ (2-4-98)

### उपगम्य द्रुतं तं च नीत्वैकान्ते जगाद सा । निर्धनेन ममैकेन कामुकेनावृतं गृहम् ॥ ९९ (2-4-99)

### तत्त्वमागच्छ तत्राद्य तथा च कुरु येन सः । गृहान्मम निवर्तेत मदीयां च सुतां भज ॥ १०० (2-4-100)

### तथेति राजपुत्रोऽथ प्रविवेश स तद्गृहम् । तस्मिन्क्षणे रूपणिका तस्थौ देवकुले च सा ॥ १०१ (2-4-101)

### लोहजङ्घश्च तत्कालं बहिः क्वापि स्थितोऽभवत् । क्षणान्तरे च निःशङ्कस्तत्रैव समुपाययौ ॥ १०२ (2-4-102)

### तत्क्षणं राजपुत्रस्य तस्य भृत्यैः प्रधाव्य सः । दृढं पादप्रहाराद्यैः सर्वेष्वङ्गेष्वताड्यत ॥ १०३ (2-4-103)

### ततस्तैरेव चामेध्यपूर्णे क्षिप्तः स खातके । लोहजङ्घः कथमपि प्रपलायितवांस्ततः ॥ १०४ (2-4-104)

### अथागता रूपणिका तद्बुद्ध्वा शोकविह्वला । साभूद्वीक्ष्याथ स ययौ राजपुत्रो यथागतम् ॥ १०५ (2-4-105)

### लोहजङ्घोऽपि कुट्टन्या प्रसह्य स खलीकृतः । गन्तुं प्रववृते तीर्थं प्राणांस्त्यक्तुं वियोगवान् ॥ १०६ (2-4-106)

### गच्छन्नटव्यां संतप्तः कुट्टनीमन्युना हृदि । त्वचि च ग्रीष्मतापेन च्छायामभिललाष सः ॥ १०७ (2-4-107)

### तरुमप्राप्नुवन्सोऽथ लेभे हस्तिकलेवरम् । जघनेन प्रविश्यान्तर्निर्मांसं जम्बुकैः कृतम् ॥ १०८ (2-4-108)

### चर्मावशेषे तत्रान्तः परिश्रान्तः प्रविश्य सः । लोहजङ्घो ययौ निद्रां प्रविशद्वातशीतले ॥ १०९ (2-4-109)

### अथाकस्मात्समुत्थाय क्षणेनैव समन्ततः । मेघः प्रववृते तत्र धारासारेण वर्षितुम् ॥ ११० (2-4-110)

### तेन निर्विवरं प्राप संकोचं हस्तिचर्म तत् । क्षणाच्च तेन मार्गेण जलौघो भृशमाययौ ॥ १११ (2-4-111)

### तेनापहृत्य गङ्गायामक्षेपि गजचर्म तत् । तज्जलौघेन नीत्वा च समुद्रान्तर्न्यधीयत ॥ ११२ (2-4-112)

### तत्र दृष्ट्वा च तच्चर्म निपत्यामिषशङ्कया । हृत्वाब्धेः पारमनयत्पक्षी गरुडवंशजः ॥ ११३ (2-4-113)

### तत्र चञ्च्वा विदार्यैतद्गजचर्म विलोक्य च । अन्तःस्थं मानुषं पक्षी पलाय्य स ततो ययौ ॥ ११४ (2-4-114)

### ततश्च चर्मणस्तस्मात्पक्षिसंरम्भबोधितः । तच्चञ्चुरचितद्वाराल्लोहजङ्घो विनिर्ययौ ॥ ११५ (2-4-115)

### दृष्ट्वा समुद्रपारस्थमात्मानं च सविस्मयः । अनिद्रस्वप्नमिव तत्स समग्रममन्यत ॥ ११६ (2-4-116)

### अथ द्वौ राक्षसौ तत्र घोरौ भीतो ददर्श सः । तौ चापि राक्षसौ दूराच्चकितौ तमपश्यताम् ॥ ११७ (2-4-117)

### रामात्पराभवं स्मृत्वा तं तथैव च मानुषम् । दृष्ट्वा तीर्णाम्बुधि भूयस्तौ भयं हृदि चक्रतुः ॥ ११८ (2-4-118)

### संमन्त्र्य च तयोर्मध्यादेको गत्वा तदैव तम् । विभीषणाय प्रभवे यथादृष्टं न्यवेदयत् ॥ ११९ (2-4-119)

### दृष्टरामप्रभावः सन्सोऽपि राजा विभीषणः । मानुषागमनाद्भीतो राक्षसं तमभाषत ॥ १२० (2-4-120)

### गच्छ मद्वचनाद्भद्र प्रीत्या तं ब्रूहि मानुषम् । आगम्यतां गृहेऽस्माकं प्रसादः क्रियतामिति ॥ १२१ (2-4-121)

### तथेत्यागत्य तत्तस्मै स्वप्रभुप्रार्थनावचः । चकितो लोहजङ्घाय शशंस स च राक्षसः ॥ १२२ (2-4-122)

### सोऽप्यङ्गीकृत्य तद्विप्रो लोहजङ्घः प्रशान्तधीः । तेनैव सद्वितीयेन सह लङ्कां ततोऽगमत् ॥ १२३ (2-4-123)

### तस्यां च दृष्टसौवर्णतत्तत्प्रासादविस्मितः । प्रविश्य राजभवनं स ददर्श विभीषणम् ॥ १२४ (2-4-124)

### सोऽपि पप्रच्छ राजा तं कृतातिथ्यः कृताशिषम् । ब्रह्मन्कथमिमां भूमिमनुप्राप्तो भवानिति ॥ १२५ (2-4-125)

### ततः स धूर्तोऽवादीत्तं लोहजङ्घो विभीषणम् । विप्रोऽहं लोहजङ्घाख्यो मथुरायां कृतस्थितिः ॥ १२६ (2-4-126)

### सोऽहं दारिद्र्यसंतप्तस्तत्र नारायणाग्रतः । निराहारः स्थितोऽकार्षं गत्वा देवकुलं तपः ॥ १२७ (2-4-127)

### विभीषणान्तिकं गच्छ मद्भक्तः स हि ते धनम् । दास्यतीत्यादिशत्स्वप्ने ततो मां भगवान्हरिः ॥ १२८ (2-4-128)

### क्वाहं बिभीषणः क्वेति मयोक्ते स पुनः प्रभुः । समादिशद्व्रजाद्यैव तं द्रक्ष्यसि विभीषणम् ॥ १२९ (2-4-129)

### इत्युक्तः प्रभुणा सद्यः प्रबुद्धोऽहमिहाम्बुधेः । पारेऽवस्थितमात्मानमपश्यं वेद्मि नापरम् ॥ . १३० (2-4-130)

### इत्युक्तो लोहजङ्घेन लङ्कामालोक्य दुर्गमाम् । सत्यं दिव्यप्रभावोऽयमिति मेने बिभीषणः ॥ १३१ (2-4-131)

### तिष्ठ दास्यामि ते वित्तमित्युक्त्वा ब्राह्मणं च तम् । मत्वा च रक्षसां हस्ते तमप्रेष्यं नृघातिनाम् ॥ १३२ (2-4-132)

### तत्रस्थात्स्वर्णमूलाख्याद्गिरेः संप्रेक्ष्य राक्षसान् । आनाययत्पक्षिपोतं गरुडान्वयसंभवम् ॥ १३३ (2-4-133)

### तं चास्मै लोहजङ्घाय मथुरायां गमिष्यते । तत्कालमेव प्रददौ वशीकाराय वाहनम् ॥ १३४ (2-4-134)

### लोहजङ्घोऽपि लङ्कायां वाहयन्नधिरुह्य तम् । कंचित्कालं विशश्राम स विभीषणसत्कृतः ॥ १३५ (2-4-135)

### एकदा तं च पप्रच्छ राक्षसेन्द्रं सकौतुकः । लङ्कायां काष्ठमय्येषा कथं सर्वैव भूरिति ॥ १३६ (2-4-136)

### तच्छ्रुत्वा स च तद्वृत्तं तमुवाच विभीषणः । यदि ते कौतुकं ब्रह्मंस्तदिदं शृणु वच्मि ते ॥ १३७ (2-4-137)

### पुरा प्रतिज्ञोपनतां नागानां दासभावतः । निष्क्रष्टुकामो जननीं गरुडः कश्यपात्मजः ॥ १३८ (2-4-138) <br> तन्मूल्यभूतां देवेभ्यः सुधामाहर्तुमुद्यतः । बलस्य हेतोर्भक्ष्यार्थी स्वपितुर्निकटं ययौ ॥  १३९ (2-4-139)

_पदच्छेदः_  पुरा प्रतिज्ञोपनतां नागानां दासभावतः । निष्क्रष्टुकामः जननीं गरुडः कश्यपात्मजः ॥ तत् मूल्यभूतां देवेभ्यः सुधाम् आहर्तुम् उद्यतः । बलस्य हेतोः भक्ष्यार्थी स्वपितुः निकटं ययौ ॥ १३८ (2-4-138) १३९ (2-4-139)

_अन्वयः_  पुरा प्रतिज्ञोपनतां नागानां जननीं दासभावतः निष्क्रष्टुकामः कश्यपात्मजः गरुडः तत् देवेभ्यः मूल्यभूतां सुधाम् आहर्तुम् उद्यतः । बलस्य हेतोः भक्ष्यार्थी स्वपितुः निकटं ययौ ॥ १३८ (2-4-138) १३९ (2-4-139)

_EN_ Once upon a time, Garuda, the son of Kashyapa, desirous of freeing his mother from servitude, was keen to bring nectar from the devas. To acquire strength (to eat the Nagas)? he went to his father.

_HI_ एक बार, कश्यप के पुत्र गरुड़, अपनी माँको बंधनसे मुक्त करने के इच्छुक होकर देवताओंसे अमृत लाने के लिए उत्सुक था। (नागोंको खाने के लिए) शक्ति प्राप्त करने के लिए वह अपने पिता के पास गया।

### स चैनं याचितोऽवादीन्महान्तौ गजकच्छपौ । अब्धौ स्तः पुत्र तौ भुङ्क्ष्व गच्छ शापच्युताविति ॥ १४० (2-4-140)

_पदच्छेदः_ सः च एनं याचितः अवादीत ्महान्तौ गजकच्छपौ । अब्धौ स्तः पुत्र तौ भुङ्क्ष्व गच्छ शापच्युतौ इति ॥ १४० (2-4-140)

_अन्वयः_ याचितः सः (पिता) च एनं (गरुडम) इति अवादीत्   पुत्र! अब्धौ स्तः शापच्युतौ तौ महान्तौ गजकच्छपौ भुङ्क्ष्व गच्छ   ॥ १४० (2-4-140)

_EN_ His father said to him, "O son, The cursed great elephant and tortoise are in the ocean. Go eat them."

_HI_ उसके पिताने उससे कहा, "पुत्र! शपित महान गज और कछुआ समुद्र में हैं। जा उन्हें खा।"

### ततः स गरुडो गत्वा भक्ष्यावादाय तावुभौ । महतः कल्पवृक्षस्य शाखायां समुपाविशत् ॥ १४१ (2-4-141)

_पदच्छेदः_ ततः सः गरुडः गत्वा भक्ष्यावादाय तौ उभौ । महतः कल्पवृक्षस्य शाखायां समुपाविशत् ॥ १४१ (2-4-141)

_अन्वयः_ ततः सः गरुडः गत्वातौ उभौ भक्ष्यावादाय महतः कल्पवृक्षस्य शाखायां समुपाविशत् ॥ १४१ (2-4-141)

_EN_ Then Garuda having gone to predate them both, and sat on a branch of the great Kalpavriksha tree. ॥ १४१ (2-4-141)

_HI_ तब गरुड़ उन दोनोंको खाने के लिए जाकर महान कल्पवृक्षकी शाखापर बैठ गया।

### तां च शाखां भरात्सद्यो भग्नां चञ्च्वा बभार सः । अधःस्थिततपोनिष्ठवालखिल्यानुरोधतः ॥ १४२ (2-4-142)

_पदच्छेदः_ तां च शाखां भरात् सद्यः भग्नां चञ्च्वा बभार सः । अधः-स्थित-तपोनिष्ठ-वालखिल्याः-अनुरोधतः ॥ १४२ (2-4-142)

_अन्वयः_ अधः-स्थित-तपोनिष्ठ-वालखिल्याः-अनुरोधतः सः सद्यः भरात् तां भग्नां शाखां चञ्च्वा बभार    ॥ १४२ (2-4-142)

_EN_ He bore the branch broken by weight on his beack, to protect the valkhilyas in penance who were situated below. ॥ १४२ (2-4-142)

_HI_ उसने अपने पंखोंपर उस शाखाको जो भारसे टूट गई थी, उसे ले जाकर नीचे स्थित तपस्वियोंको बचाने के लिए रख दिया।

### लोकोपमर्दभीतेन तेनाथ पितुराज्ञया । आनीय विजने त्यक्ता सा शाखेह गरुत्मता ॥ १४३ (2-4-143)

_पदच्छेदः_ लोकोपमर्दभीतेन तेन अथ पितुः आज्ञया । आनीय विजने त्यक्ता सा शाखा इह गरुत्मता ॥ १४३ (2-4-143)

_अन्वयः_ अथ गरुत्मता पितुः आज्ञया इह विजने लोकोपमर्दभीतेन तेन शाखा आनीय त्यक्ता   ॥ १४३ (2-4-143्)

_EN_ Then Garutmata, by the order of his father, by fear of crushing the people, brought the branch to this barren place and left it there.

_HI_ तब गरुत्मता अपने पिता के आदेशसे इस विजनमें लोगोंको दबानेका डरसे उस शाखाको लाकर यहां छोड़ दिया।

### तस्याः पृष्ठे कृता लङ्का तेन काष्ठमयीह भूः । एतद्विभीषणाच्छ्रुत्वा लौहजङ्घस्तुतोष सः ॥ १४४ (2-4-144)

_पदच्छेदः_ तस्याः पृष्ठे कृता लङ्का तेन काष्ठमय इह भूः । एतत् विभीषणात् श्रुत्वा लौहजङ्घः तुतोष सः ॥ १४४ (2-4-144)

_अन्वयः_ तस्याः (शाखायाः) पृष्ठे तेन (गरुडेन)  इह भूः काष्ठमय लङ्का कृता  । सः लौहजङ्घः एतत् विभीषणात् श्रुत्वा  तुतोष ॥ १४४ (2-4-144)

_EN_  On the back of the branch, this wood-infused Lanka was by Garuda. Hearing this from Vibhishana , Lauhajaṅghaḥ was pleased.

_HI_ उस शाखाके पीछे गरुड़ने  इस लकड़ीमय लङ्का को बना दिया । विभीषणसे यह सुनकर लौहजङ्घ प्रसन्न हुआ।

### ततस्तस्मै महार्घाणि रत्नानि सुबहूनि च । विभीषणो ददाति स्म मथुरां गन्तुमिच्छते ॥ १४५ (2-4-145)

_पदच्छेदः_ ततः तस्मै महार्घाणि रत्नानि सुबहूनि च । विभीषणः ददाति स्म मथुरां गन्तुमिच्छते ॥ १४५ (2-4-145)

_अन्वयः_ ततः विभीषणः मथुरां गन्तुम् इच्छते तस्मै महार्घाणि रत्नानि सुबहूनि च ददाति स्म  ॥ १४५ (2-4-145)

_EN_ Then Vibhishana gave many precious gems to Garuda, who was desirous of going to Mathura.

_HI_ तब विभीषणने मथुरा जाने को इच्छुक गरुड़को बहुत से महान् अमूल्य रत्न दिए।

### भक्त्या च देवस्य हरेर्मथुरावर्तिनः कृते । हस्तेऽस्याब्जगदाशङ्खचक्रान्हेममयान्ददौ ॥ १४६ (2-4-146)

_पदच्छेदः_ भक्त्या च देवस्य हरेः मथुरावर्तिनः कृते । हस्ते अस्य अब्जगदाशङ्खचक्रान् हेममयान् ददौ  ॥ १४६ (2-4-146)

_अन्वयः_  (सः विभीषणः) मथुरावर्तिनः देवस्य हरेः  कृते अस्य (लौहजङ्घस्य) हस्ते अब्जगदाशङ्खचक्रान् च हेममयान् भक्त्या ददौ ॥ १४६ (2-4-146)

_EN_ Vibhishana placed with devotion the golden lotus, conch, discus and mace in Lauhajaṅgha's hand for of the Hari,the Lord of Mathura dwellers.

_HI_ विभीषणने भक्तिसे मथुरावासी देवके लिए लौहजङ्घके हाथमें सोने के कमल, शंख, चक्र और गदा दिए।

### तद्गृहीत्वाखिलं तस्मिन्विभीषणसमर्पिते । आरुह्य विहगे लक्षं योजनानां प्रयातरि ॥ १४७ (2-4-147) <br> उत्पत्य व्योममार्गेण लङ्कायास्तीर्णवारिधिः । स लोहजङ्घो मथुरामक्लेशेनाजगाम ताम् ॥ १४८ (2-4-148)

_पदच्छेदः_ तत् गृहीत्वा अखिलं तस्मिन् विभीषणसमर्पिते । आरुह्य विहगे लक्षं योजनानां प्रयातरि ॥ १४७ (2-4-147)  <br>उत्पत्य व्योममार्गेण लङ्कायाः तीर्णवारिधिः । सः लोहजङ्घः मथुराम् अक्लेशेन आजगाम ताम् ॥ १४८ (2-4-148)

_अन्वयः_ तत् विभीषणसमर्पिते अखिलं गृहीत्वा  तस्मिन्  लक्षं योजनानां प्रयातरि विहगे आरुह्य  व्योममार्गेण उत्पत्य लङ्कायाः तीर्णवारिधिः सः लोहजङ्घः ताम् मथुराम् अक्लेशेन आजगाम  ॥ १४७ (2-4-147) १४८ (2-4-148)

_EN_ Then, taking all tha Vibhishana, Lauhajaṅgha, having mounted the bird that could travel long distance, rode by the path of the sky, crossing Lanka's ocean reached Mathura without any trouble.

_HI_ तब विभीषणके दिए हुए सब रत्नोंको ले लौहजङ्घने विहगको आरोहित करके आकाशमार्गसे लङ्काके समुद्रको तरकर सरलतासे मथुरा पहुँचा।

### तस्यां शून्ये विहारे च बाह्ये व्योम्नोऽवतीर्य सः । स्थापयामास रत्नौघं तं बबन्ध च पक्षिणम् ॥ १४९ (2-4-149)

_पदच्छेदः_ तस्यां शून्ये विहारे च बाह्ये व्योम्नः अवतीर्य सः । स्थापयामास रत्नौघं तं बबन्ध च पक्षिणम् ॥ १४९ (2-4-149)

_अन्वयः_ सः व्योम्नः अवतीर्य तस्यां (मथुरायाम् ) शून्ये विहारे बाह्ये रत्नौघं स्थापयामास तं पक्षिणम् बबन्ध च॥ १४९ (2-4-149)

_EN_ He, having descended from the sky in an empty vihara of Mathura, placed the heap of gems there and tied the bird outside

_HI_ वह आकाशमें से उतरके मथुराके एक खाली विहारमें रत्नोंका ढेर रखकर उस पक्षीको बाहर बांध दिया।

### आपणे रत्नमेकं च गत्वा विक्रीतवांस्ततः । अथ वस्त्राङ्गरागादि क्रीतवान्भोजनं तथा ॥ १५० (2-4-150)

### तद्विहारे च तत्रैव भुक्त्वा दत्त्वा च पक्षिणे । वस्त्राङ्गरागपुष्पाद्यैरात्मानं तैरभूषयत् ॥ १५१ (2-4-151)

### प्रदोषे चाययौ तस्यास्तत्रैवारुह्य पक्षिणि । गृहं रूपणिकायास्ताः शङ्खचक्रगदा वहन् ॥ १५२ (2-4-152)

### तत्रोपरि ततः स्थित्वा स्थानवित्खे चरंश्च सः । शब्दं चकार गम्भीरं रहःस्थां श्रावयन्प्रियाम् ॥ १५३ (2-4-153)

### तं च श्रुत्वैव निर्याता सापश्यद्रत्नराजितम् । एनं नारायणाकल्पं व्योम्नि रूपणिका निशि ॥ १५४ (2-4-154)

### अहं हरिरिहायातस्त्वदर्थमिति तेन सा । उक्ता प्रणम्य वक्ति स्म दयां देवः करोत्विति ॥ १५५ (2-4-155)

### अथावतीर्य संयम्य लोहजङ्घो विहंगमम् । विवेश वासभवनं स तया कान्तया सह ॥ १५६ (2-4-156)

_पदच्छेद:_ अथ अवतीर्य संयम्य लोहजङ्घः विहंगमम् । विवेश वासभवनं सः तया कान्तया सह ॥ १५६ (2-4-156)

_अन्वयः_ अथ सः लोहजङ्घः विहंगमम् अवतीर्य संयम्य वासभवनं  तया कान्तया सह विवेश ॥ १५६ (2-4-156)

_EN_ Then that Lauhajaṅghaḥ, having descended, and having controlled the bird, entered the house with his beloved lady.

_HI_ तब वह लोहजङ्घने विहंगसे उतरके विहंगको नियंत्रण करके प्रिया के साथ वासभवनमें प्रवेश किया।

### तत्र संप्राप्तसंभोगः स निष्क्रम्य क्षणान्तरे । तथैव विहगारूढो जगाम नभसा ततः ॥ १५७ (2-4-157)

_पदच्छेद:_ तत्र संप्राप्तसंभोगः सः निष्क्रम्य क्षणान्तरे । तथैव विहगारूढः जगाम नभसा ततः ॥ १५७ (2-4-157)

_अन्वयः_ तत्र ततः क्षणान्तरे संप्राप्तसंभोगः (सः भवनं) निष्क्रम्य विहगारूढः सः तथैव  नभसा  जगाम ॥ १५७ (2-4-157)

_EN_ There, then after a while, he having obtained union, exited the house , he having mounted the bird departed by the sky.

_HI_ तब थोड़ी देर बाद उसने संभोग प्राप्त करके भवनसे निकलकर विहंगपर चढ़ा हुआ वह नभसे चला गया।

### देवता विष्णुभार्याहं मर्त्यैः सह न मन्त्रये । इति रूपणिका प्रातस्तस्थौ मौनं विधाय सा ॥ १५८ (2-4-158)

_पदच्छेद:_ देवता विष्णुभार्या अहं मर्त्यैः सह न मन्त्रये । इति रूपणिका प्रातः तस्थौ मौनं विधाय सा ॥ १५८ (2-4-158)

_अन्वयः_ अहं देवता विष्णुभार्या (अतः) मर्त्यैः सह न मन्त्रये । इति सा रूपणिका प्रातः मौनं विधाय तस्थौ  ॥ १५८ (2-4-158)

_EN_ I am the wife of the god Vishnu, I do not speak with mortals, thus the lady, having kept silence, stood in the morning.

_HI_ मैं देवता विष्णु की पत्नी हूँ, मैं मर्त्योंसे बात नहीं करती, इसलिए वह रूपणिका प्रातः चुपचाप खड़ी रही।

### कस्मादेवंविधं पुत्रि वर्तसे कथ्यतां त्वया । इत्यपृच्छत सा मात्रा ततो मकरदंष्ट्रया ॥ १५९ (2-4-159)

_पदच्छेद:_ कस्मात् एवंविधं पुत्रि वर्तसे कथ्यतां त्वया । इति अपृच्छत सा मात्रा ततः मकरदंष्ट्रया ॥ १५९ (2-4-159)

_अन्वयः_ पुत्रि! कस्मात् त्वया एवंविधं वर्तसे ।  कथ्यतां । इति मकरदंष्ट्रया मात्रा सा (रूपणिका) अपृच्छत ततः  ॥ १५९ (2-4-159)

_EN_ Daughter! Why do you behave in this manner? Tell me. Thus she was asked by her mother Makaradaṃṣṭrā

_HI_ पुत्रि! तूमसे ऐसा क्यों व्यवहार है?  बताओ । ऐसा उस रूपणिका से उसकी माता मकरदंष्ट्रा ने पूछा।

### निर्बन्धपृष्टा तस्यै च सा मात्रे मौनकारणम् । शशंस रात्रिवृत्तान्तं दापयित्वान्तरे पटम् ॥ १६० (2-4-160)

_पदच्छेद:_ निर्बन्धपृष्टा तस्यै च सा मात्रे मौनकारणम् । शशंस रात्रिवृत्तान्तं दापयित्वा अन्तरे पटम् ॥ १६० (2-4-160)

_अन्वयः_  सा (रूपणिका) मौनकारणम् निर्बन्धपृष्टा तस्यै मात्रे अन्तरे पटम् दापयित्वा  रात्रिवृत्तान्तं शशंस  ॥ १६० (2-4-160)

_EN_ She having been asked cause of the silence, to her mother, having closed the door, told the story of the night.

_HI_ उसकी माता ने उससे मौनकारण पूछा तो वह अपनी माताको दरवाजा बंद करके रात्रिकी बात बताई।


### सा तच्छ्रुत्वा ससंदेहा स्वयं तं कुट्टनी निशि । ददर्श विहगारुढं लोहजङ्घं ततः क्षणम् ॥ १६१ (2-4-161)

_पदच्छेद:_ सा तत् श्रुत्वा ससंदेहा स्वयं तं कुट्टनी निशि । ददर्श विहगारुढं लोहजङ्घं ततः क्षणम् ॥ १६१ (2-4-161)

_अन्वयः_ ससंदेहा सा कुट्टनी तत् (वृत्तांतम्) श्रुत्वा ततः निशि स्वयं क्षणम् तं लोहजङ्घं विहगारुढं ददर्श ॥ १६१ (2-4-161)

_EN_ She, doubtful Kuttani, having heard that narration , herself in the night, saw  Lauhajaṅgha, mounted on the bird, for a moment.

_HI_  वह संदेही कुट्टनी उस वृत्तांत को सुनकर रात्रिमें स्वयं ही क्षणभर उस लोहजङ्घको विहंगपर चढ़ा हुआ देखा।


### प्रभाते च पटान्तःस्थामेत्य रूपणिकां रहः । प्रह्वा मकरदंष्ट्रा सा कुट्टनीति व्यजिज्ञपत् ॥ १६२ (2-4-162)

_पदच्छेद:_ प्रभाते च पटान्तःस्थाम् एत्य रूपणिकां रहः । प्रह्वा मकरदंष्ट्रा सा कुट्टनी इति व्यजिज्ञपत् ॥ १६२ (2-4-162)

_अन्वयः_ प्रभाते च पटान्तःस्थाम् एत्य रूपणिकां रहः । प्रह्वा मकरदंष्ट्रा सा कुट्टनी इति व्यजिज्ञपत् ॥ १६२ (2-4-162)

_EN_ In the morning, having entered the house, the lady Kuttani Makaradaṃṣṭrā, having bowed down, addressed the lady Rūpaṇikā.

_HI_ प्रभातमें उस कुट्टनी मकरदंष्ट्राने रूपणिका को नमस्कार करके उस रूपणिका को अपनी बात बताई।

### देवस्यानुग्रहात्पुत्रि त्वं देवीत्वमिहागता । अहं च तेऽत्र जननी तन्मे देहि सुताफलम् ॥ १६३ (2-4-163)

_पदच्छेद:_ देवस्य अनुग्रहात् पुत्रि त्वं देवीत्वम् इह आगता । अहं च ते अत्र जननी तत् मे देहि सुताफलम् ॥ १६३ (2-4-163)

_अन्वयः_ पुत्रि! देवस्य अनुग्रहात् त्वं देवीत्वम् इह आगता । अहं च ते अत्र जननी तत् मे देहि सुताफलम् ॥ १६३ (2-4-163)

_EN_ Daughter! By the grace of the god, you have come to be a goddess here. I am your mother here, give me the fruit of the daughter.

_HI_ पुत्रि! देवताके अनुग्रहसे तमने देवीत्व प्राप्त हुई है। मैं तेरी यहाँ माता हूँ, तू मुझे पुत्रीका फल दे।

### वृद्धानेनैव देहेन यथा स्वर्गं व्रजाम्यहम् । तथा देवस्य विज्ञप्तिं कुरुष्वानुगृहाण माम् ॥ १६४ (2-4-164)

_पदच्छेद:_ वृद्धानेन एव देहेन यथा स्वर्गं व्रजामि अहम् । तथा देवस्य विज्ञप्तिं कुरुष्व अनुगृहाण माम् ॥ १६४ (2-4-164)

_अन्वयः_  वृद्धानेन देहेन यथा अहं स्वर्गं व्रजामि  तथा  विज्ञप्तिं देवस्य अनुगृहाण माम् कुरुष्व ॥ १६४ (2-4-164)

_EN_   "With this old body, so I will go to heaven" may you place ths petition for deva's grace.

_HI_ इस बुढ़ापे वाले शरीर से मैं स्वर्ग जाऊंगी, इसलिए देवताके अनुग्रह के लिए तू मेरी यह विज्ञप्ति कर।

### तथेति सा रूपणिका तमेवार्थं व्यजिज्ञपत् । व्याजविष्णुं पुनर्नक्तं लोहजङ्घमुपागतम् ॥ १६५ (2-4-165)

_पदच्छेद:_ तथा इति सा रूपणिका तम् एव अर्थं व्यजिज्ञपत् । व्याजविष्णुं पुनः नक्तं लोहजङ्घम् उपागतम् ॥ १६५ (2-4-165)

_अन्वयः_ तथा इति सा रूपणिका नक्तं पुनः उपागतम् तम् व्याजविष्णुं लोहजङ्घम्  एव अर्थं व्यजिज्ञपत्   ॥ १६५ (2-4-165)

_EN_ Thus the lady Rūpaṇikā placed the petition at night to  secretly returning Lauhajaṅgha, who was pretend Vishnu.

_HI_ इसलिए वह रूपणिकाने रात्रिमें विष्णुरूपि लौहजङ्घको जो गुप्त रूप से वापस आया था यह विज्ञप्ति की।

### ततः स देववेषस्तां लोहजङ्घोऽब्रवीत्प्रियाम् । पापा ते जननी स्वर्गं व्यक्तं नेतुं न युज्यते ॥ १६६ (2-4-166)

_पदच्छेद:_ ततः सः देववेषः तां लोहजङ्घः अब्रवीत् प्रियाम् । पापा ते जननी स्वर्गं व्यक्तं नेतुं न युज्यते ॥ १६६ (2-4-166)

_अन्वयः_ ततः सः देववेषः लोहजङ्घः तां प्रियाम् अब्रवीत् । पापा ते जननी । स्वर्गं व्यक्तं नेतुं न युज्यते ॥ १६६ (2-4-166)

_EN_ Then that Lauhajaṅgha, in the guise of deva, said to his dear , "Your mother is a sinner. I cannot take her to heaven."

_HI_ तब वह देवरूपमें लौहजङ्घने अपनी प्रिया से कहा, "तेरी माता पापी है, मैं उसे स्वर्ग ले जाने के लिए योग्य नहीं हूँ।"

### एकादश्यां पुनः प्रातर्द्वारमुद्धाट्यते दिवि । तत्र च प्रविशन्त्यग्रे बहवः शांभवा गणाः ॥ १६७ (2-4-167)

_पदच्छेद:_ एकादश्यां पुनः प्रातः द्वारम् उद्धाट्यते दिवि । तत्र च प्रविशन्ति अग्रे बहवः शांभवा गणाः ॥ १६७ (2-4-167)

_अन्वयः_ एकादश्यां पुनः प्रातः दिवि द्वारम् उद्धाट्यते । तत्र च बहवः शांभवा गणाः अग्रे प्रविशन्ति ॥ १६७ (2-4-167)

_EN_ On the eleventh day, again in the morning, the door is opened in the sky. There, in front, many ganas of Shambhu enter.

_HI_ ग्यारहवें दिन फिर सुबह दिव्य द्वार खुलता है। वहाँ आगे बहुत से शंभु गण आते हैं।

### तन्मध्ये कृततद्वेषा त्वन्मातासौ प्रवेश्यते । तदस्याः पञ्चचूडं त्वं क्षुरक्लृप्तं शिरः कुरु ॥ १६८ (2-4-168)

_पदच्छेद:_ तत्-मध्ये असौ कृत-तत्-वेषा त्वत् माता प्रवेश्यते । तत् अस्याः पञ्चचूडं त्वं क्षुरक्लृप्तं शिरः कुरु ॥ १६८ (2-4-168)

_अन्वयः_ तत्-मध्ये असौ कृत-तत्-वेषा त्वत् माता प्रवेश्यते । तत् त्वं अस्याः शिरः पञ्चचूडं  क्षुरक्लृप्तं  कुरु ॥ १६८ (2-4-168)

_EN_ In the middle of them, your mother, having made herself disguised, enters. You cut off the five tufts on her head.

_HI_  उन् गणोंके बीच, तेरी माता , जो उनके समान विभूषित है , उसके सिर के पाँच चूड़े काट दे।

### कण्ठं करङ्कमालाढ्यं पार्श्वं चैकं सकज्जलम् । अन्यत्सिन्दूरलिप्तं च कुर्वस्या वीतवाससः ॥  एवं ह्येनां गणाकारां सुखं स्वर्गं नयाम्यहम् । इत्युक्त्वा स क्षणं स्थित्वा लोहजङ्घस्ततोऽगमत् ॥ १६९ (2-4-169) १७० (2-4-170)

_पदच्छेद:_ कण्ठं करङ्कम् आलाढ्यं पार्श्वं च एकं सकज्जलम् । अन्यत् सिन्दूरलिप्तं कुरु अस्याः वीतवाससः ॥  एवं हि एनां गणाकारां सुखं स्वर्गं नयामि अहम् । इति उक्त्वा सः क्षणं स्थित्वा लोहजङ्घः ततः अगमत् ॥ १६९ (2-4-169) १७० (2-4-170)

_अन्वयः_ अस्याः कण्ठं करङ्कम् आलाढ्यं पार्श्वं एकं सकज्जलम् अन्यत् सिन्दूरलिप्तं च वीतवाससः कुरु ॥ अहम् एवं हि एनां गणाकारां सुखं स्वर्गं नयामि  । इति उक्त्वा सः लोहजङ्घः क्षणं स्थित्वा  ततः अगमत् ॥ १६९ (2-4-169) १७० (2-4-170)

_EN_ You adorn here neck with bones, one side with kājal, and the other with sindūra. Thus I will take this lady, in the guise of a gana, to heaven. Saying thus, that Lauhajaṅgha, having stood for a moment, went away.

_HI_ उसके गलेको हड्डियोंसे आभूषित कर, एक ओर काजलसे और दूसरी ओर सिन्दूरसे आभूषित कर। इस प्रकार मैं इस गणके रूपमें इसको सुखी स्वर्ग ले जाऊंगा। इसी तरह कहकर वह लौहजङ्घ एक क्षण खड़ा होकर चला गया।

### प्रातश्च सा रूपणिका यथोक्तं तमकारयत् । वेषं मातुरथैषापि तस्थौ स्वर्गैकसंमुखी ॥ १७१ (2-4-171)

_पदच्छेद:_ प्रातः च सा रूपणिका यथा उक्तं तम् अकारयत् । वेषं मातुः अथ एषा अपि तस्थौ स्वर्गैकसंमुखी ॥ १७१ (2-4-171)

_अन्वयः_ प्रातः च सा रूपणिका यथा उक्तं मातुः तम् वेषं अकारयत् । अथ एषा अपि स्वर्गैकसंमुखी तस्थौ ॥ १७१ (2-4-171)

_EN_ In the morning, the lady Rūpaṇikā, as told, got mother's disguise done. Thus, this lady also, stood facing heaven.

_HI_ सुबह वह रूपणिकाने  उस माताके वेष करवाई। इस प्रकार यह भी स्वर्ग के लिए तैयार खड़ी हुई।



### आययौ च पुनस्तत्र लोहजङ्घो निशामुखे । सा च रूपणिका तस्मै मातरं तां समर्पयत् ॥ १७२ (2-4-172)

_पदच्छेद:_ आययौ च पुनः तत्र लोहजङ्घः निशामुखे । सा च रूपणिका तस्मै मातरं तां समर्पयत् ॥ १७२ (2-4-172)

_अन्वयः_ लोहजङ्घः निशामुखे तत्र पुनः आययौ च । सा च रूपणिका तस्मै मातरं तां समर्पयत् ॥ १७२ (2-4-172)

### ततः स विहगारूढस्तामादायैव कुट्टनीम् । नग्नां विकृतवेषां च जवादुदपतन्नभः ॥ १७३ (2-4-173)

_पदच्छेद:_ ततः सः विहगारूढः ताम् आदाय एव कुट्टनीम् । नग्नां विकृतवेषां च जवात् उदपतन् नभः ॥ १७३ (2-4-173)

_अन्वयः_ ततः सः विहगारूढः ताम् विकृतवेषां नग्नां कुट्टनीम् आदाय एव च जवात् (वेदात्) नभः उदपतत्  ॥ १७३ (2-4-173)

### गगनस्थश्च तत्रैव प्रांशुं देवकुलाग्रतः । स ददर्श शिलास्तम्भं चक्रेणोपरि लाञ्छितम् ॥ १७४ (2-4-174्

_पदच्छेद:_ गगनस्थः च तत्रैव प्रांशुं देवकुलाग्रतः । सः ददर्श शिलास्तम्भं चक्रेण उपरि लाञ्छितम् ॥ १७४ (2-4-174)

_अन्वयः_  सः गगनस्थः तत्रैव  देवकुलाग्रतः प्रांशुं (उन्न्तः) लाञ्छितं च शिलास्तम्भं उपरि ददर्श ।  चक्रेण     ॥ १७४ (2-4-174)

### तस्य पृष्ठे स चक्रैकसालम्बे तां न्यवेशयत् । खलिकारप्रतीकारपताकामिव कुट्टनीम् ॥ १७५ (2-4-175)

_पदच्छेद:_ तस्य पृष्ठे सः चक्रैकसालम्बे ताम् न्यवेशयत् । खलिकारप्रतीकारपताकाम् इव कुट्टनीम् ॥ १७५ (2-4-175)

_अन्वयः_ सः तस्य पृष्ठे चक्रैकसालम्बे(अग्रे) ताम् खलिकार-प्रतीकार-पताकाम् इव कुट्टनीम् न्यवेशयत् ।    ॥ १७५ (2-4-175)

### इह तिष्ठ क्षणं यावत्सांनिध्यानुग्रहं भुवि । गत्वा करोमीत्युक्त्वा च तस्या दृष्टिपथाद्ययौ ॥ १७६ (2-4-176)

_पदच्छेद:_ इह तिष्ठ क्षणं यावत् सांनिध्यानुग्रहं भुवि । गत्वा करोमि इति उक्त्वा च तस्या दृष्टिपथात् ययौ ॥ १७६ (2-4-176)

_अन्वयः_ इह तिष्ठ क्षणं यावत् । सांनिध्यानुग्रहं भुवि गत्वा करोमि इति उक्त्वा च तस्या दृष्टिपथात् ययौ ॥ १७६ (2-4-176)

### ततस्तत्रैव देवाग्रे दृष्ट्वा जागरणागतान् । रात्रौ यात्रोत्सवे लोकान्गगनादेवमब्रवीत् ॥ १७७ (2-4-177)

_पदच्छेद:_ ततः तत्रैव देवाग्रे दृष्ट्वा जागरणागतान् । रात्रौ यात्रोत्सवे लोकान् गगनात् एवम् अब्रवीत् ॥ १७७ (2-4-177)

_अन्वयः_ ततः तत्रैव रात्रौ यात्रोत्सवे देवाग्रे दृष्ट्वा जागरणागतान् लोकान्   गगनात् एवम् अब्रवीत् ॥ १७७ (2-4-177)

### हे लोका इह युष्माकमुपर्यद्य पतिष्यति । सर्वसंहारिणी मारी तदेत शरणं हरिम् ॥ १७८ (2-4-178)

_पदच्छेद:_ हे लोकाः इह युष्माकम् उपरि अद्य पतिष्यति । सर्वसंहारिणी मारी तदा इत शरणं हरिम् ॥ १७८ (2-4-178)

_अन्वयः_ हे लोकाः! इह युष्माकम् उपरि अद्य सर्वसंहारिणी मारी पतिष्यति । तदा इत हरिम् शरणं   (गच्छन्तु)॥ १७८ (2-4-178)

### श्रुत्वैतां गगनाद्वाणीं भीताः सर्वेऽपि तत्र ते । माथुरा देवमाश्रित्य तस्थुः स्वस्त्ययनादृताः ॥ १७९ (2-4-179)

_पदच्छेद:_ श्रुत्वा एताम् गगनात् वाणीम् भीताः सर्वे अपि तत्र ते । माथुरा देवम् आश्रित्य तस्थुः स्वस्त्ययन आदृताः ॥ १७९ (2-4-179)

_अन्वयः_ श्रुत्वा एताम् गगनात् वाणीम् भीताः सर्वे अपि तत्र ते । माथुरा देवम् आश्रित्य तस्थुः स्वस्त्ययन आदृताः ॥ १७९ (2-4-179)

### सोऽपि व्योम्नोऽवतीर्यैव लोहजङ्घोऽवलोकयन् । तस्थावदृष्टस्तन्मध्ये देववेषं निवार्य तम् ॥ १८० (2-4-180)

_पदच्छेद:_ सः अपि व्योम्नः अवतीर्य एव लोहजङ्घः अवलोकयन् । तस्थौ अदृष्टः तत् मध्ये देववेषं निवार्य तम् ॥ १८० (2-4-180)

_अन्वयः_ सः अपि व्योम्नः अवतीर्य एव लोहजङ्घः अवलोकयन् तस्थौ अदृष्टः तन्मध्ये तम्  देववेषं निवार्य  ॥ १८० (2-4-180)   

### अद्यापि नागतो देवो न च स्वर्गमहं गता । इति च स्तम्भपृष्ठस्था कुट्टन्येवमचिन्तयत् ॥ १८१ (2-4-181)

### अक्षमैवोपरि स्थातुं श्रावयन्ती जनानधः । हा हाहं पतितास्मीति सा चक्रन्द च बिभ्यती ॥ १८२ (2-4-182)

### तच्छ्रुत्वा पतिता सेयं मारीत्याशङ्क्य चाकुलाः । देवि मा मा पतेत्यूचुस्ते देवाग्रगता जनाः ॥ १८३ (2-4-183)

### ततः सबालवृद्धास्ते माथुरास्तां विभावरीम् । मारीपातभयोद्भ्रान्ता कथमप्यत्यवाहयन् ॥ १८४ (2-4-184)

### प्रातश्च दृष्ट्वा स्तम्भस्थां कुट्टनीं तां तथाविधाम् । प्रत्यभिज्ञातवान्सर्वः पौरलोकः सराजकः ॥ १८५ (2-4-185)

### अतिक्रान्तभये तत्र जातहासेऽखिले जने । आययौ श्रुतवृत्तान्ता तत्र रूपणिकाथ सा ॥ १८६ (2-4-186)

### सा च दृष्ट्वा सवैलक्ष्या स्तम्भाग्राज्जननीं निजाम् । तामवातारयत्सद्यस्तत्रस्थैश्च जनैः सह ॥ १८७ (2-4-187)

### ततः सा कुट्टनी तत्र सर्वैस्तैः सकुतूहलैः । अपृच्छ्यत यथावृत्तं सापि तेभ्यः शशंस तत् ॥ १८८ (2-4-188)

### ततः सिद्धादिचरितं तन्मत्वाद्भुतकारकम् । सराजविप्रवणिजो जनास्ते वाक्यमब्रुवन् ॥ १८९ (2-4-189)

### येनेयं विप्रलब्धा हि वञ्चितानेककामुका । प्रकटः सोऽस्तु तस्येह पट्टबन्धो विधीयते ॥ १९० (2-4-190)

### तच्छ्रुत्वा लोहजङ्घः स तत्रात्मानमदर्शयत् । पृष्टश्चामूलतः सर्वं वृत्तान्तं तमवर्णयत् ॥ १९१ (2-4-191)

### ददौ च तत्र देवाय शङ्खचक्राद्युपायनम् । विभीषणेन प्रहितं जनविस्मयकारकम् ॥ १९२ (2-4-192)

### अथ तस्य सपदि पट्टं बद्ध्वा संतुष्य माथुराः सर्वे । स्वाधीनां रूपणिकां राजादेशेन तां चक्रुः ॥ १९३ (2-4-193)

### ततश्च तत्र प्रियया समं तदा समृद्धकोषो बहुरत्नसंचयैः । स लोहजङ्घः प्रतिकृत्य कुट्टनीनिकारमन्युं न्यवसद्यथासुखम् ॥ १९४ (2-4-194)

### इत्यन्यरूपस्य वसन्तकस्य मुखात्समाकर्ण्य कथामवापि । बद्धस्य वत्साधिपतेः समीपे तोषः परो वासवदत्तयान्तः ॥ १९५ (2-4-195)

### इति महाकविश्रीसोमदेवभट्टविरचिते कथासरित्सागरे कथापीठलम्बके चतुर्थस्तरङ्गः । 