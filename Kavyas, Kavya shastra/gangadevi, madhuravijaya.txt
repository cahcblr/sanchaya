मथुराविजयम्

दासतां कालिदासस्य कवयः के न बिभ्रति ।
इदानीमपि तर्स्याथानुपजीवन्त्यमी यतः ॥ ७॥
वाणीपाणिपरामृष्टवीणानिक्वाणहारिणीम् ।
भावयन्ति क्वथं वान्ये भट्टवाणस्य भारतीम् ॥ ८ ॥
विमर्दव्यक्तसौरभ्या भारती भारवेः कवेः ।
धत्ते वकुलमालेव विद्वानां चमत्क्रियाम् ॥ ९ ॥
आचार्यदण्डिनो वाचामाचान्तामृतसंपदाम् ।
विकासो वेधसः पत्न्या विलासमणिदर्पणः ॥ १० ॥
सा कापि सुरभिः शङ्के भवभूते: सरस्वती |
कर्णेषु लब्धवर्णानां सूते सुखमयीं सुधाम् ॥ ११ ॥
मन्दारमञ्जरीस्यन्दिमकरन्दरसाब्धयः ।
कस्य नाह्लादनायालं कर्णामृतकवेर्गिरः ॥ १२ ॥
तिक्कयस्य कवेः सूक्तिः कौमुदीव कलानिधेः ।
सतृष्णैः कविभिः स्वैरं चकोरैरिव सेव्यते ॥ १३ ॥
चतुस्सप्ततिकाव्योक्तिव्यक्तवैदुष्यसंपदे ।
अगस्त्याय जगत्यस्मिन् स्पृहयेत् को न कोविदः ॥ १४ ॥
स्तुमस्तमपरं व्यासं गङ्गाधर महाकविम्
नाटकच्छद्मना दृष्टां यश्चक्रे भारतीं कथाम् ॥ १५ ॥
चिरं स विजयीभूयाद् विश्वनाथः कवीश्वरः ।
यस्य प्रसादात् सार्वज्ञ्यं समिन्धे माहशेष्वपि ॥ १६ ॥
क्वचिदर्थः क्वचिच्छब्दः क्वचिद् भावः कचिद् रसः ।
यत्रैते सन्ति सर्वेऽपि स निबन्धो न लभ्यते ॥ १७ ॥



प्रबन्धमीषन्मात्रोऽपि दोषो नयति दूष्यताम् ।
कालागरुद्रवभरं शुक्तिक्षारकणो यथा ॥ १८ ॥
निर्दोषाप्यगुणा वाणी न विद्वज्जनरञ्जिनी ।
पतिव्रताप्यरूपा स्त्री परिणेत्रे न रोचते ॥ १९ ॥
गुणं विहाय काव्येषु दुष्टो दोषं गवेषते ।
वनेषु त्यक्तमाकन्दः काको निम्बमपेक्षते ॥ २० ॥
चौर्यार्जिन काव्येन कियद् दीव्यत्ति दुर्जनः ।
आहार्यरागो न चिरं रुचिर: कृत्रिमोपलः ।। १२ ।।
तार्किका बहवः सन्ति शाब्दिकाश्च सहस्रशः ।
विरलाः कवयो लोके सरलालापपेशलाः ॥ २२ ॥
करोति कीर्तिमर्थाय कल्पते हन्ति दुष्कृतम् ।
उन्मीलयति चाह्लादं किं न सूते कवेः कृतिः ॥ २३ ॥
न प्रार्थनीयः सत्काव्यश्रुत्यै सहृदयो जनः ।
स्वादुपुष्परसास्वादे कः प्रेरयति षट्पदम् ॥ २४ ॥
तन्मदीयमिदं काव्यं विबुधाः ! श्रोतुमर्हथ ।
मधुराविजयं नाम चरितं कम्पभूपतेः ॥ २५ ॥
आसीत् समस्तसामन्तमस्तकन्यस्त शासनः ।
बुक्कराज इति ख्यातो राजा हरिहरानुजः ॥ २३ ॥
यः शेष इव नागानां नगानां हिमवानिव |
दैत्यारिरिव देवानां प्रथमः पृथिवीभुजाम् ॥ २७ ॥
तिग्मांशोरपि तेजस्वी शीतांशोरपि शीतलः ।
सागरादपि गम्भीरः सुमेरोरपि यः स्थिरः ॥ २८ ॥



विवेकमेव सचिवं धनुरेव वरूथिनीम् ।
बाहुमेव रणोत्साहे यः सहायममन्यत ॥ २९ ॥
जिष्णुना भुवनेशेन श्रीदेन समवर्तिना ।
सान्निध्यं लोकपालानां धरणौ येन दर्शितम् ॥ ३० ॥
हृदये चन्दनालेपैः कर्णे मौक्तिककुण्डलैः ।
सतां मुखे च कर्पूरैर्यस्याभावि यशोमरैः ॥ ३१ ॥
विरोधिवाहिनीनाथविक्षोभणपटीयसा |
भुजेन भूभृता यस्य प्राप्ता कीर्तिमयी सुधा ॥ ३२ ॥
यस्य कीर्त्या प्रसर्पन्त्या गुणकर्पूरशालिनः ।
जगदण्डकरण्डस्य क्षौमकञ्चुलिकायितम् ॥ ३३ ॥
परिपन्थिनृपप्राणपवनाहारदारुणः ।
असृजद् भुजगो यस्य कृपाणः कीर्तिकचुकम् ॥ ३४ ॥
यदीयो दक्षिणः पाणि: कृपाणीग्रहणच्छलात् ।
अशिक्षत विपक्षश्रीवेणीकर्षणकौशलम् ॥ ३५ ॥
लक्ष्मीश्चिराज्जगद्रक्षाजागरूकसुपेत्य यम् |
योगनिद्राजडं विष्णुं कदाचिदपि नास्मरत् ॥ ३६ ॥
कलिकालमहाघर्मप्लुष्टो धर्ममहीरुहः ।
यस्य दानाम्बुसेकेन पुनरङ्कुरितोऽभवत् ॥ ३७ ॥
यस्याङ्घ्रिपीठसंघर्षरेखालाञ्छितमौलयः ।
आशास्वरिनृपा एव जयस्तम्भतया स्थिताः ॥ ३८ ॥
यत्प्रतापानलज्वालामालाकबलिता इव ।
कीर्तयः शत्रुभूपानामासन् मलिनमूर्तयः ॥ ३९ ॥



बद्धाः सभाङ्गणे यस्य भान्ति स्म जयसिन्धुराः ।
बन्दीकृता इवाम्भोदा जैत्रयात्रानिरोधिनः ॥ ४० ॥
यस्य सेनातुरङ्गाणां खुरैरुत्थापितं रजः |
अकाण्डे राहुसन्देहं मार्ताण्डस्योदपादयत् ॥ ४१ ॥
यद्विभूविस्तुतौ स्वल्पा लक्ष्मीर्यशामरेशयोः ।
दूरे दुर्बोधनादीनां संपत्सादृश्यकल्पना ॥ ४२ ॥
तस्यासीद् विजया नाम विजयार्जितसंपदः ।
राजधानी बुधैः श्लाघ्या शक्रस्थेवामरावती ॥ १३ ॥
सुरलोकान्तसंक्रान्तस्वर्णदीमत्सरादिव |
परिखाकारतां यान्त्या परीता तुङ्गमद्रया ॥ ४४ ॥
लक्ष्मीलतालवालेन क्ष्मावधूनाभिशोभिना ।
चक्राचलप्रकारेण प्राकारेण परिष्कृता ॥ ४५ ॥
स्फुरन्मणिप्रभाहूतपुरुहूतशरासनैः ।
सुमेरुशृङ्गसंकाशैर्गोपुरैरुपशोभिता ॥ ४६ ॥
उत्फुल्लचम्पकाशोकनागकेसरकेतरैः ।
वसन्तबासभवनैराराम्रैरभितो वृता ॥ १७ ॥
कस्तूरीहरिणाक्रान्तकर्पूरकदलीतलैः ।
मनोभवमही दुर्गैर्महिता केलिपर्वतैः ॥ ४८ ॥
कमलामोदमधुरैः कलहंसकुलाकुलैः ।
क्रीडासरोभिः सहिता मणिसोपानमञ्जुलैः ॥ ४९ ॥
यशस्स्तोमैरिवाशेषनगरीविजयार्जितैः
सौघैः प्रकाशितोत्सेधा शरदम्भोदपाण्डरैः ॥ ५० ॥



विकसद्वनितावल्लीविलासवनवाटिका |
दक्षिणाशासरोजाक्षीफाललीलाललाटिका ॥ ५१ ॥
द्विजराजसमुल्लासनित्यराकानिशीथिनी ।
गन्धर्वगणसान्निध्यनव्यदिव्यवरूथिनी ॥ ५२ ॥
भुजङ्गसङ्घसंवासभूतेशमुकुटस्थली ।
सुमनस्स्तोमसं रसुवर्णगिरिमेखला ॥ ५३ ॥
लीलेव दिष्टिवृद्धीनां शालेव सकलश्रियाम् ।
मालेव सर्वरत्नानां वेलेय सुकृताम्बुधेः ॥ ५४ ॥
( द्वादशभिः कुलकम् । )
यस्यां प्रासादशृङ्गेषु लग्नं मार्ताण्डमण्डलम् |
संघत्ते वीक्षमाणानां सौवर्णकलशभ्रमम् ॥ ५५ ॥
यत्सौधचन्द्रशालासु विहरन्त्यो मृगेक्षणाः ।
शशाङ्कमवलम्बन्ते मुक्ताकन्दुकशङ्कया ॥ ५६ ॥
यत्र सौधेपु सङ्गीतमृदङ्गभतिनादिषु ।
अकाण्डे ताण्डवारम्भं वितन्यन्ति शिखण्डिनः ॥ ५७ ॥
पद्मरागोपलोत्कीर्णप्रासादप्रान्तवर्तिनः ।
सन्ततं यत्र दृश्यन्ते सान्ध्या इव बलाहकाः ॥ ५८ ॥
सन्ध्यासु यत्र निर्यान्ति जालेभ्यो धूपराजयः ।
अन्तः प्रदीपिकालोकचकितध्वान्तसन्निभाः ॥ ५९ ।।
यद्दीर्घिकासु माणिक्कमयसोपानचारिभिः ।
क्षणदास्वपि चक्राह्वैर्विरहो नानुभूयते ॥ ६० ॥
यदङ्गनामुखाम्भोजलावण्यालाभलज्जितः ।
कुलङ्कच्छद्मना चन्द्रो व्यनक्ति  हृदयव्यथाम् ॥ ६१ ॥



यत्र स्त्रीणां कटाक्षेषु यूनां हृदयहारिषु ।
पुष्पास्रसंचये वाञ्छां मुञ्चते पञ्चसायकः || ६२ ॥
मरालैर्मञ्जुमञ्जीरशिञ्जिताकृष्टमानसैः ।
लीलागतिमिव प्राप्तुं सेव्यन्ते यत्र योषितः ॥ ६३ ॥
यत्रावलग्नसादृश्यवाञ्छाविमतमम्बरम् |
प्रायः पयोधरोत्सेघैर्निरुन्धन्ति पुरन्ध्रयः ६४ ।
यत्र वामभुवामेव काठिन्यं स्तनमण्डले |
कौटिल्यं कबरीमारे कार्य मध्ये च दृश्यते ॥ ६५ ॥
यच्छाखानगरी पम्पामनेकधनदाश्रिताम् ।
अधितिष्ठन् विरूपाक्षो न स्मरत्यलकापुरीम् ॥ ६६ ।।
स तस्याममरावत्यां पुरुहूत इव स्थितः ।
अशिषद् द्यामिव क्षोणीमनवद्यपराक्रमः ॥ ६७ ॥
मित्राभ्युदयदायिन्या भूत्या नीत्या प्रभूतया ।
मनुमेव पुनर्जातं तममन्यन्त मानवाः ॥ ६८ ॥
समोऽपि पुरुषार्थेषु स धर्मं सम्मतः सताम् ।
बह्वमंस्त पुमानाद्यः सत्वं त्रिषु गुणेष्विव ॥ ६९ ॥
दानं पाणेः श्रुतेः सूक्तं मौलेस्त्र्यम्बकपादुकाम् ।
भूषाममंस्त यः [ श्रीमान् श्रेयोऽवाप्तिसमुत्सुकः* ] ॥ ७० ॥
आ विन्ध्यादा च मलयादास्ताद्रेरा च रोहणात् ।
प्रकम्पिताहितप्राणं प्राणंसिषुरमुं नृपाः ॥ ७१ ॥
कुलक्रमानु[संप्राप्तक्षोणीरक्षणजा *] गरः |
अमुङ्क्त विपुलान् भोगाननासक्तमनाः प्रभुः ॥ ७२ ॥



देवायी नाम तस्यासीद देवी वसुमतीपतेः ।
पद्मा पद्मेक्षणस्येव शङ्करस्येव पार्वती ॥ ७३ ॥
सत्स्वप्यन्येषु दारेषु तामेव मनुजाधिपः ।
बह्वमंस्त निशानाथो नक्षत्रेष्विव रोहिणीम् ॥ ७४ ॥
कर्णाटलोकनयनोत्सवपूर्णचन्द्रः
साकं तया हृदयसंमतया नरेन्द्रः |
कालोचितान्यनुभवन् क्रमशः सुखानि
वीरश्चिराय विजयापुरमध्यवात्सीत् ।। ७५ ॥
इति श्रीगङ्गादेव्या विरचिते मधुराविजय-
नाम्नि वीरकम्परायचरिते
प्रथमः सर्गः ।
मीनाक्ष्यै नमः ।
अथ द्वितीयः सर्गः ।
अथास्य वंशप्रतिरोहबीजं महीभुजो गर्भमघत्त देवी ।
जगत्रयोदभूतिनिदानभूतं तेजो विधातुः प्रथमेव सृष्टिः ।। १ ।।
मुखेन तन्वी शरपाण्डरेण विमुक्तरत्नाभरणा विरेजे ।
विलूनराजाववना दिनान्ते छायाशशाङ्केन शरन्नदीव ॥ २ ॥
गर्भस्थितस्येव शिशोर्विधातुं वसुन्धरामण्डलमारशिक्षाम् ।
अरोचयत् पार्थिवधर्मपत्नी मन्ये मृदास्वादरसानुबन्धम् ॥ ३ ॥



द्वितीयः सर्गः ।
अनन्यसामान्यभुजापदानमुत्पत्स्यमानं तनयं नृपस्य ।
अनारतं वीररसानुबन्धं न्यवेदयद् दौहृदमेव देव्याः ॥ ४ ॥
सा तुङ्गभद्रां सविधे वहन्तीं सुभ्रूरनादृत्य सुखावगाहाम् ।
विहर्तुमैच्छन्निजसैन्यनागैस्तरङ्गिते वारिणि ताम्रपर्ण्याः ॥ ५ ॥
अपारयन्ती चरितैणशाबं क्रीडाचलोपान्तमपि प्रयातुम् ।
आखेटरागादधिरोढुमैच्छन्माद्यन्मृगेन्द्रन् मलयाद्रिकूटान् ॥ ६ ॥
सा दैत्यनाथमथनाय पूर्व विष्णोरधस्तात्कृत पौरुषस्य ।
आकर्णयन्ती कुहनाप्रपञ्चादासी ............ ॥ ७ ॥
पृथ्वी रथः सारथिरब्जसूतिः शेषेण सज्यं धनुरद्रिराजः ।
शरश्च शौरिः किल हन्त लक्ष्यं त्रयं पुरामित्यहसत् पुरारिम् ॥ ८ ॥
क्रमाज्जहद्भिः क्रशिमांनमङ्गैर्मुखेन मुग्धालसलोचनेन ।
मध्येन च ( व्य? त्य)क्तवलित्रयेण नरेश्वरं नन्दयति स्म राज्ञी ॥ ९ ॥
सौभाग्यगन्धद्विपदानलेखा रराज तस्या नवरोमराजिः ।
तेजोनिधिं गर्भतले निंगूढं कालोरगी रक्षितुमागतेव ॥ १० ॥
श्यामायमानच्छविना मुखेन स्तनद्वयं तामरसेक्षणायाः ।
संदष्टनीलोत्पलयोरमियां रथाङ्गनाम्नोरघरीचकार ॥ ११ ॥
तामम्बुगर्भामिव मेघमालां वेलामिवाभ्यन्तरलीनचन्द्राम् ।
अन्तस्स्थरत्नामिव शुक्तिरेखामापन्नसत्वां प्रभुरभ्यनन्दत् ॥ १२ ॥
ततः परं तापहरः प्रजानां पुरोहितोक्त्या पुरुहूतकल्पः ।
व्यधत्त काले विभवानुरूपं पुंसां वरः पुंसवनक्रियां सः ॥ १३ ॥
अथ प्रशस्ते दिवसे समस्तैर्मौहूर्तिकै साधितपुण्यलग्ने
अनूत सूनुं नरनाथपकी देवी महासेनमिवेन्दुमौलेः ॥ १४ ॥



१०
मधुराविजये
महौजसस्तस्य निजैर्यशोभिरुद्वेलदुग्धोदधिपूरगौरैः ।
प्रक्षालितानीव तदा बभूवुर्धृतप्रसादानि दिशां मुखानि ॥ १५ ॥
ज्ञात्वा वशे तस्य भुवं भवित्रीं भयादिवास्पृष्टपररांगलेशः ।
आकृष्टकल्पद्रुमपुष्पगन्धो मरुद् ववौ मन्दममन्दशैत्यः ॥ १६ ॥
आगामिनीमध्वरहव्यसिद्धिं निश्चित्य देशेष्वपि दक्षिणेषु ।
प्रदक्षिणीभूतशिखाकलापो ननर्त हर्षादिव हव्यवाहः ॥ १७ ॥
कल्पद्रुमास्तेन हरिष्यमाणां मत्वा निजां त्यागयशःपताकाम् ।
पयोधरप्रेषितपुष्पवर्षाः प्रागेव सन्धानमिवान्वतिष्ठन् ॥ १८ ॥
स्ववैरिभूतान् मृगयासु सिंहान् हन्ता प्रवीरोऽयमिति प्रहर्षात् ।
प्रभिन्नगण्डस्रुतदानधारा जगर्जुरुच्चैर्जयकुञ्जरेन्द्राः ॥ १९ ॥
अस्योपवाह्यत्वमुपेत्य लभ्यां कीर्ति भवित्रीमिव भावयन्तः |
क्ष्मामुल्लिखन्तश्चटुलैः खुराग्रैर्जिहेषिरे हर्षजुषस्तुरङ्गाः ॥ २० ॥
प्रस्तावितो मङ्गलतूर्यघोषैः प्रसारितश्चारणचाटुवादैः ।
प्रहृष्यतां तत्र पुरे जनानां कोलाहलः कोऽपि समुज्जजृम्भे ॥ २१ ॥
सुखायमानां सुतजन्मवार्ता सहर्षमावेदयते जनाय ।
अवाञ्छदात्मानमपि प्रदातुं कुतूहली कुन्तलभूमिपालः ॥ २२ ॥
विशृङ्खलास्तस्य गिरा निरीयुः कारागृहेभ्यो विमतावरोधाः ।
तुलुष्कबन्दीनिवहाय तूर्णमागामिने दातुमिवावकाशम् ॥ २३ ॥
स्नातस्ततो धौतदुकूलधारी वितीर्य भूरि द्रविणं द्विजेभ्यः ।
महीपतिः पुत्रमुखं दिदृक्षुः प्राविक्षदन्तःपुरमातहर्षः ॥ २४ ॥
अवैक्षत क्षामशरीरयष्टेः कुमारमुत्सङ्गगतं स देव्याः ।
शरत्कृशाया इव शैवलिन्यास्तरङ्गलग्नं कलहंसशाबम् ॥ २५ ॥



द्वितीयः सर्गः ।
प्रकीर्णकाश्मीरपरागगौरैस्तिरस्कृताभ्यन्तरदीपशोभैः ।
निवार्यमाणं (?) मुहुरुज्जिहानैररिष्टगेहं महसां प्ररोहैः ॥ २६ ॥
मुहुर्मुहुः पल्लवपाटलेन मुष्टीकृतेन द्वितयेन पाण्योः ।
अरातिलक्ष्मीकचसंचयानामाकर्षशिक्षामिव शीलयन्तम् ॥ २७ ॥
आलक्ष्यरेखामयशङ्खचक्रच्छत्रारविन्दध्वजमीनचिह्नौ ।
प्रवालताम्राङ्गुलिदर्शनीयौ सुजातपार्ष्णी  चरणौ वहन्तम् ॥ २८ ॥
का (ले?ये) कलामप्यसुरान्तकस्य प्रकाशयन्तीमवतारमन्यम् ।
अचञ्चलश्रीतटिदभ्रलेखां श्रीवत्समुद्रामुरसा दधानम् ॥ २९ ॥
ऊर्णासनाथायतफालपट्टमुन्निद्रपद्मच्छददीर्घनेत्रम् |
ताम्राघरोष्ठं समतुङ्गनासं मुग्धस्मिताङ्गं मुखमुद्वहन्तम् ॥ ३० ॥
( षड्भिः कुलकम् । )
अव्याजसौन्दर्यगुणाभिरामं कुमारमालोकयतश्चिराय ।
नृपस्य निष्पन्ददृशो मुहूर्तमानन्दबाष्पोऽभवदन्तरायः ॥ ३१ ॥
आश्लिष्यतस्तस्य दृशा तनूजमन्तः प्रहर्षेण विजृम्भितेन ।
प्रायः प्रणुन्नैर्बहिरङ्गकेभ्यः प्रादुर्बभूवे पुलकप्ररोहैः ॥ ३२ ॥
ततः प्रतीतेऽह्नि पुरोहितेन नरेन्द्रसूनुः कृतजातकर्मा ।
समिद्धतेजा: समतामयासीन्मन्त्रप्रणीतेन मखानलेन ॥ ३३ ॥
आकम्पयिष्यत्ययमेकवीरः संग्रामरङ्गे सकलानरातीन् ।
इत्येव निश्चित्य स दीर्घदर्शी नाम्ना सुतं कम्पन इत्यकार्षीत् ॥ ३४॥
घात्रीभिराप्ताभिरमुं कुमारमवर्वयद् भूपतिरादरेण ।
यज्वा यथाज्याहुतिभिर्हुताशं सस्यं यथा वृष्टिभिरम्बुवाहः ॥ ३५ ॥
क्रमेण धात्रीजनशिक्षितानि वचांसि यातानि च मन्थराणि ।
स्खलत्पदान्यस्य धराधिनाथो निशम्य दृष्ट्वा च स निर्वृतोऽभूत् ॥ ३६ ॥



१२
मधुराविजये
तदाननं तस्य सुगन्धि जिघ्रन्नालक्ष्यदन्ताङ्कुरदर्शनीयम् ।
न तृप्तिमासादयति स्म राजा नवोदयं हंस इवारविन्दम् ॥ ३७ ॥
तथा न कर्पूरभरैर्न हारैर्न चन्दनैर्नाप्यमृतांशुपादैः ।
यथाभवन्निर्वृतमस्य गात्रं सुतासंस्पर्शभुवा सुखेन ॥ ३८ ॥
कलक्कणत्काञ्चनकिङ्किणीकं गृहाङ्गणे जानुचरं कुमारम् ।
आलोकयन्तावमृताम्बुराशेर्भग्नाविवान्तः पितरावभूताम् ॥ ३९ ॥
अथ क्रमात् पार्थिवधर्मपत्नी सुतावुभौ कम्पनसङ्गमाख्यौ ।
असूत चिन्तामणिपारिजातौ पयः पयोधेरिव वीचिरेखा ॥ ४० ॥
स राजसूनुः सह सोदराभ्यां [दिने दिने वृद्धिमुपाससाद ।
शशीव सानन्दमुदीक्ष्यमाणः प्रजाभिरालोकसमुत्सुकाभिः ॥ ४१ ॥]
पशुपतिरिव नेत्रैः सोमसूर्याग्निरूपै-
र्नय इव निरपायैः प्राभवोत्साहमन्त्रैः ।
भव इव पुरुषार्थैर्धर्मकामार्थसज्ञे-
स्त्रिभिरपि नरपालस्तैस्तनूजैरभासीत् ॥ ४२ ॥
इति श्रीगङ्गादेव्या विरचिते मधुराविजय-
नाम्नि [वीर*] कम्परायचरिते
द्वितीयः सर्गः ।
अथ तृतीयः सर्गः |
ततो यथावत्कृतचौलसत्क्रियो नरेन्द्रसूनुः स्वत एव लब्धवान् ।
कलासु शश्वत् सकलासु कौशलं गुरूपदेशस्त्वपदेशतामगात् ॥ १ ॥



तृतीयः सर्गः ।
स तीर्थलब्घायुधशस्त्रसंविदा गुणाभिरामो गुरुणैव शिक्षितः ।
शरासनासिपमुखेषु शातवीरगच्छदस्रेष्वखिलेषु पाटवम् ॥ २ ॥
स सत्यवाग् भूरिवलो घनुर्घरस्तुरङ्गमारोहणकर्ममर्मवित् ।
कृपाणविद्यानिपुणः पृथाभुवामदर्शि संङ्घात इवैकतां गतः ॥ ३ ॥ 
स पश्चबाणद्विपकेलिदीर्घिकां धरानुरागद्रुमपुष्पमञ्जरीम् (?) ।
नितम्बिनीनेत्रचकोरचन्द्रिकाभवापदास्कन्दितशैशवां दशाम् ॥ ४॥
स नव्यतारुण्यनिरस्तशैशवो विभुर्विभक्तवयवो व्यराजत ।
वसन्तनिर्धूतत्तुषारमण्डल: पदिर्दिनानामिव तीव्रदीधितिः ॥ ५ ॥
स सर्वतः पर्वतकन्दराश्रयैः परिग्रहानुग्रहकाङ्क्षिभिर्गजैः ।
वितीर्णमुत्कोचतयेव धीरधीरधारयद् विभ्रममन्थरं गतम् ॥ ६ ॥
स रूपगर्वेण निरास्थदङ्घ्रिणा स्मरस्य नूनं जयवैजयन्तिकाम् ।
न चेत् कथं तस्य तलेऽतिकोमले सुलेखमालक्ष्यत मीनलाञ्छनम् ॥ ७॥
शुभाकृतेस्तस्य सुवर्णमेखलं कटिस्थलं स्थूलशिलाविशङ्कटम् ।
व्यडम्बयन्नूतनधातुपट्टिकापरिष्कृतामञ्जनभूभृतस्तीम् ॥ ८ ॥
अधारयद् दर्शितदेहसौष्ठवां स राजसूनुस्तनुवृत्तमध्य ( मा?ता) म् ।
पराक्रमत्रासितचित्तवृत्तिभिर्मृगाधिराजैरुपदीकृतामिव ॥ ९ ॥
व्यराजतोरःरस्थलमस्य तावता विशालभावेन कवाटबन्धुरम् ।
करीन्द्रकुम्भप्रतिमं मृगीदृशां कुचद्वयं याति न यावता बहिः ॥ १० ॥
घनांसपीठौ कठिनारुणाङ्गुली पटुमकोष्ठौ परिधानुकारिणौ ।
महौजसस्तस्य मनोहरौ भुजावपश्यदाजानुविलम्बिनौ जनः ॥ ११ ॥
विहाय मध्यं यदि लक्ष्मरेखया बहिः प्रसार्येत सुधांशुमण्डलम् ।
दरोदितश्मश्रु (धृ?कृ) तश्रियस्तदा तदाननेन्दोरुपमानतां व्रजेत् ॥ १२ ॥



मधुराविजये
विनिद्रपङ्केरुहदामदीर्घयोर्दृशोरुपान्ते जनितोऽस्य शोणिमा ।
अनर्गलस्वप्रसरप्ररोधकश्रुतिद्वयीदर्शितरोषयोरिव ॥ १३ ॥
अनुल्बणामायततुङ्गबन्धुराममंस्त लोकः स्फुटमस्य नासिकाम् |
विशृङ्खलव्याप्नुवदीक्षणद्वयीपरस्पराक्रान्तिनिवारणार्गलाम् ॥ १४ ॥
अधारयद् गर्मितरक्तसन्ध्यकं नृपात्मजः केशकलापमायतम् ।
दृढानुरागच्छुरितैर्मृगीदृशामनुप्रविष्टं हृदयैरिवान्तरा ॥ १५ ॥
सह प्रतापेन समुन्नतिं वपुर्वलर्क्षभावं यशसा विलोचने ।
गुणैः परीणाहममुष्य कन्धरा स्वरेण गाम्भीर्यमगच्छदाशयः ॥ १६ ॥
अथैनमासादितयौवनोदयं नरेन्द्रकन्याभिरयोजयन्नृपः ।
धनागमः संभृतरत्नसंपदं वरापगाभिर्निधिमम्भसामिव ॥ १७ ॥
शचीव शक्रस्य रमेव शार्ङ्गिणः सतीव शम्भो......।
.....................................॥ १८ ॥
[ नरेन्द्रसूनुर्नयनाभिरामया तया समं निर्विशति स्म सुभ्रुवा ।
परस्परप्रेमरसोत्तरं सुखं दिवौकसामप्यतिमात्रदुर्लभम् ॥ १९ ॥
अरातिवर्गोन्मथनेन विश्रुतं विधातुमत्यन्तविनीतमप्यमुम् ।
कदाचिदर्थोल्लसितन भूपतिः स वाङ्मयेनैवमुपादिशत् सुतम् ॥ २० ॥
घियः प्रकाशादुपदेशसंभृतात् तमो हि तारुण्यविजृम्भितं जनाः |
समुज्झितुं तात! भवन्ति पारितास्तदे*] तदाकर्णयितुं त्वमर्हसि ॥ २१ ॥
गुरूपदेशः किल कथ्यते बुधैरकर्कशं किंचन रत्नकुण्डलम् ।
अमेचकं नूतनमञ्जनं सतामजातगात्रक्षयमद्भुतं तपः ॥ २२ ॥
मुहुः प्रसर्प मदमीलितेक्षणाः क्षणाधिरोहद्रजसो मलीमसाः ।
गजा इव स्वम्मनिरुद्धचेतसः खला न गृह्णन्ति नियन्तृचोदितम् ॥ २३ ॥



.
तृतीयः सर्गः ।
मदान्धकारो हि महानिशीथिनी प्रबोधचन्द्रप्रतिरोधकालिका |
मनोजमत्तद्विपवैजयन्तिका शरीरिणां शश्वदलङ्घिनी दशा ॥ २४ ॥
भवत्यहंकारमहीरुहाङकुरे दयापयश्शोषणदारुणोष्मणि |
तमः प्रदोषे तरुणिम्नि कस्य वा समञ्जसं पश्यति दृष्टिरञ्जसा ॥ २५ ॥
युवानमज्ञातनयागमक्रमं स्वतन्त्रमैश्वर्यमदोद्धतं नृपम् ।
विपत् क्षणेन व्यसनानुबन्धजा क्षिणोति चन्द्रं क्षणदेव तामसी ॥ २६ ॥
अशेषदोषाङ्कुरकुञ्जभूमयो मदान्धचेतोमृगबन्धवागुराः ।
कथं नु विश्वासपदं मनीषिणां मनोजमायाभटशस्त्रिकाः स्त्रियः ॥ २७ ॥
फलोत्तरा भूमिरनत्ययं बलं महार्हरत्नाभरणं च संपदः ।
किमन्यदात्मा च कलत्रपुत्रकैः परार्थमेव ध्रुवमक्षदेविनः ॥ २८ ॥
विना फलं जीवितसंशयप्रदां विनोदबुद्ध्या मृगयां भजेत कः ।
प्रमाद्यतां पार्थिवगन्धहस्तिनामियं हि वारी कथिता विचक्षणैः ॥ २९ ॥
समग्रतारुण्यमदस्य संपदा स्खलद्गतेर्थन्मदिरानिषेवणम् ।
स एष दोषत्रयजे महाज्वरे ग्रहामिभूतस्य भुजङ्गनिग्रहः ॥ ३० ॥
हितानि कुर्वन्नपि नानुरक्तये जनस्य जल्पन् परुषं रुषा नृपः ।
पयांसि वर्षन्नपि किं न भीषणः कठोरविस्फूर्जथुगर्जितो घनः ॥ ३१ ॥
दुनोति दण्डेन दुरुत्सहेन यः प्रसह्य राष्ट्रं पदमात्मसंपदाम् ।
स वृक्षमारुह्य कुठारपातनं करोति मूलोद्दलनाय दुर्मतिः ॥ ३२ ॥
मदादपात्रेषु ददाति मन्दधीर्धनानि धर्मादिकसाधनानि यः ।
निपात्यते तेन मखक्रियोचितं हविश्चितासद्मनि कृष्णवर्त्मनि ॥ ३३ ॥
अथैभिरैश्वर्यशरीरयक्ष्ममिर्हताखिलाङ्गैर्व्यसनैरुपद्रुताः ।
तमः पराभूतनिजौजसो नृपाः प्रयान्ति कालाद् द्विषतामुपेक्ष्यताम् ॥ ३४ ॥



मधुराविजये
उपेयुषीं पुण्यवशेन संपदं गुणानुरोधादुपभोक्तुमक्षमाः ।
स्वचापलेन श्लथयन्ति दुर्धियो वलीमुखाः पुष्पमयीमिव स्रजम् ॥ ३५॥
भवादृशास्तु स्वत एव शुद्धया गुरूपदेशैर्गुणितप्रकाशया ।
घिया निरस्तव्यसनानुबन्धया विलोक्य कार्याणि विधातुमीशते ॥ ३६॥
तदेवमात्मन्यवधार्य धैर्यतस्तथा विधेयं भवतापि धीमता ।
यथेयमेकान्तचला भवद्गुणैर्लमेत लक्ष्मीः स्थिरतामनारतम् ॥ ३७ ॥
क्रमागताः कर्मकृतो विमत्सरास्तरस्विनस्तापितवैरिमानसाः ।
महीभुजस्त्यक्तमदा मदाज्ञया तवान्तिके तात! वसन्ति साम्प्रतम् ॥ ३८ ॥
सहस्रशस्तुङ्गतुरङ्गवीचयो मदद्विपद्वीपविशेषितान्तराः ।
भवन्तमुग्रायुधनक्रराजयो भजन्ति नित्यं बहला बलाब्धयः ॥ ३९ ॥
तदेवमुज्जृम्भितभूरिपौरुषः पराक्रमं वैरिषु कर्तुमर्हसि ।
उपप्लुताशेषजगत्सु रोषणो वृषेव शातां शतकोटिमद्रिषु ॥ ४० ॥
उपेत्य तुण्डीरमखण्डितोद्यमः प्रमथ्य चम्पप्रसुखान् रणोन्मुखान् ।
प्रशाधि काञ्चीमनुवर्तितप्रजः पतिर्निधीनामलकापुरीमिव ॥ ४१ ॥
अथाभिभूताखिलवन्यभूभृतस्तुरुष्कभङ्गस्तव नैव दुष्करः ।
निगीर्णशाखाशतसं (वृतः? हतिः) कथं तरुप्रकाण्डं न दहेद् दवानलः ॥४२॥
अनेन देशानधिकृत्य दक्षिणान् वितन्यते राक्षसराजदुर्नयः ।
त्वयापि लोकत्रयतापहारिणा विधीयतां राघवकर्म निर्मलम् ॥ ४३ ॥
इतीरयित्वा विरते नरेश्वरे प्रवृष्टपाथोधरसाम्यधारिणि ।
कृतपणामः शिरसा प्रतीष्टवान् गुरूपदेशं गुणिनां पुरस्सरः ॥ ४४ ॥
ततो महार्हैर्गुरुणा विभूषणैः प्रसाधितः स्वावयवावतारितैः ।
परेऽह्नि निर्धारितजैत्रनिर्ममो निजाधिवासं प्रमनाः समासदत् ॥ ४५ ॥



चतुर्थः सर्गः ।
अथोरगाणामधिपाय भाविनं भुवो भरस्यापगमं दिनेश्वरः ।
निवेदयिष्यन्निव गाढरंहसा रमेज पातालगुहामगाहत ॥ ४६ ॥
अथ नृपसुतः सान्ध्यं निर्माय कर्म सभां गतः
क्षणमिव गुरोराज्ञां राज्ञां गणाय निवेद्य सः ।
विमतविजयव्यग्रोत्साहान् विहाय गृहाय ता-
नरमत सुखी शय्यागेहे सरोजमुखीसखः ॥ ४७ ॥
इति [ श्रीगङ्गादेव्या विरचिते मधुराविजय-
नाम्नि वीरकम्परायचरिते*]
तृतीयः सर्गः ।
अथ चतुर्थः सर्गः |
अन्येद्यरथ राजीववनजीवनदायिनि ।
लोकैकदीपे भगवत्युदिते भानुमालिनि ॥ १ ॥
विहाय निद्रां विधिवन्निर्मिताहर्मुखक्रियः ।
आदिक्षत् पृतनाध्यक्षान् सेनासन्नहनाय सः ॥ २ ॥
अथ मन्दरसंघट्टक्षोभिताम्भोधिमण्डलः |
रराण कोणाभिहतो रणनिर्याणदुन्दुभिः ॥ ३ ॥
कल्पान्तोद्धान्तचण्डीशडमरुध्वानडामरः ।
उदजृम्भत गम्भीरो वियदध्वनि तद्ध्वनिः ॥ ४ ॥
प्रायो भयद्रुतामित्रपदविध्वंसनोत्सुकः ।
स जगाहे प्रतिध्वाननिभादवनिभृद्गुहाः ॥ ५ ॥
तस्मिन् विसर्पति त्रासमीलिताशेषलोचनः ।
शेषो युगपदज्ञासीदान्ध्यबाधिर्ययोर्दशाम् ॥ ६ ॥



१८
मधुराविजये
आबद्धकुथमातङ्गमात्तपर्याणसैन्धवम् ।
संवर्मितभटं सद्यः समनह्यत तद्बलम् ॥ ७ ॥
विशङ्कटकटाघाटविगलन्मदनिर्झराः ।
परश्शतं जघटिरे विकटाः करिणां घटाः ॥ ८ ॥
समीरणरयोदग्रा वल्गन्तः फेनिलैर्मुखैः ।
तुरङ्गाः सैन्यजलभेस्तरङ्गा इव रेजिरे || ९ ॥
कृपाणकर्पणप्रासकुन्तकोदण्डपाणयः |
समगच्छन्त सहसा नैकदेश्याः पदातयः ॥ १० ॥
प्रस्थानोचितमाकल्पं बिभ्राणा बाहुशालिनः ।
राजन्यास्तोरणाभ्यर्णे नृपालं प्रत्यपालयन् ॥ ११ ॥
सेनासरित्सिताम्भोजैर्जयश्रीकेलिदर्पणैः ।
अस्तावकाशमाकाशमातपत्रैरजायत ॥ १२ ॥
विजृम्भमाणे प्रस्थानशारदारम्भ भ्रमे ।
नृपाणां चामरालीभिर्मरालीभिरभूयत ॥ १३ ॥
नृपमौलिमणिच्छायामञ्जरीपुञ्जरञ्जिताः ।
अत्याक्षुरौरसीं रक्तिं न जातु रविरश्मद्यः ॥ १४ ॥
उत्तुङ्गैर्ध्वजसंघातैर्निरुद्धे गगनाध्वनि ।
निनाय कृच्छ्रात् पातङ्गं शताङ्गं गरुडाग्रजः ॥ १५ ॥
पोषितो हयहेषाभिर्बृंहितो गजबृंहितैः ।
वर्धितस्तूर्यनिध्वानैः कोऽपि कोलाहलोऽभवत् ॥ १६ ॥
ततो धृतसमायोगः समयज्ञो महीपतिः ।
हितैः पुरोहितैर्यात्रामुहूर्त प्रत्यवैक्षत ॥ १७ ॥



. चतुर्थः संगः ।
तमसूचयदाप्तेभ्यो दक्षिणं दक्षिणो भुजः ।
स्फुरितैर्भाविवीरश्रीपरिरम्भमहोत्सवम् ।। १८ ।।
अथर्ववेदिनो विप्रास्तं विशेषैर्जयाशिषाम् ।
अवर्धयन् मन्त्रपूतैर्हविर्भिरिव पावकम् ॥ १९ ॥
अथ निर्गत्य भवनादवैक्ष्यत महीक्षिता |
धारितस्तोरणाभ्यर्णे तुङ्गस्तुरगपुङ्गवः ॥ २० ॥
सपक्ष इव तार्क्ष्यस्य सजातिरिव चेतसः ।
सखेव गन्धवाहस्य संघात इव रंहसः ॥ २१ ॥
अपर्याप्तामतिक्रान्तचेतोवृत्ते: स्वरंहसः ।
विस्तारयन्निव महीं चटुलैः खुरघट्टनैः ॥ २२ ॥
जवाधरितजम्भारितुरङ्गभ्रमकारिणम् |
मणिकुट्टिमसंक्रान्तमाक्रामन् बिम्बमात्मनः ॥ २३ ॥
लवणोदन्वदेकान्तलङ्घनामात्रगर्वितम् ।
हसन्निव हनूमन्तं हेषितैः फेनपाण्डरैः ॥ २४ ॥
मुखलीनखलीनाहिरच्छपल्ययनच्छदः ।
वपुषापि गरुत्मन्तमनुगन्तुमिवोत्सुकः ॥ २५ ॥
लोलवालाग्रलग्नेन सेव्यमानो नभस्वता |
रंहोरहस्यशिक्षार्थं शिष्यतामिव जग्मुषा ॥ २६ ॥
मुहुः स्वजवसंरोधनमितोन्नमिताननः ।
नमस्कुर्वलिव पुरोवर्तिनीं विजयश्रियम् ॥ २७ ॥
खुरधूतघराधूलिस्थलीकृतनमस्स्थलः ।
वारयन्निव रथ्यानां रवेः खेचरतामदम् ॥ २८ ॥

(नवभिः कुलकम् ।)



२०
मधुराविजये
देहब (न्ध?द्ध) मिवोत्साहं तमारुह्य महीपतिः ।
अमंस्त पृथिवीं सर्वामात्मनो हस्तवर्तिनीम् ॥ २९ ॥
स तत्र तत्र संभूतैः सैन्यैः सङ्ख्यातिलङ्घिभिः ।
अन्तर्हिततदाभोगमत्यगाद् गृहगोपुरम् ॥ ३० ॥
तमञ्जलिभिरानम्रकिरीटतलकीलितैः ।
प्रणेमुर्धरणीपालास्तुरङ्गस्कन्धवर्तिनः ॥ ३१ ॥
आलोकशब्द मुखरैरस्याग्रे पादचारिभिः |
चोलकेरलपाण्ड्याद्यैर्वे त्वं प्रत्यपद्य ॥ ३२ ॥
आचारलाजैः पौराणां पुरन्ध्य्रस्तमवाकिरन् ।
अम्भसां बिन्दुभिः शुभैरभ्रमाला हवाचलम् ॥ ३३ ॥
अथ कम्पमहीपाल: कम्पयन् द्विपातां मनः |
प्रातिष्ठत दिशं भेजे मलयाच मुद्विताम् ॥ ३४ ॥
स नयन् महतीं सेनां व्यरुचद्र वीरकुञ्जरः ।
पयोदमालामाकर्षन् पौरस्त्य इव मारुतः ॥ ३५ ॥
रजोभिर्मुहुरु(द्भू?द्भू) तैर्लघूभवनि भूभरे ।
कथञ्चित् पृतनाभारं चक्षमे फणिनां पतिः ॥ ३६ ॥
प्रतापादित्यकीर्तीन्दुयुगपद्ग्रासलालसः ।
परागः परभूपानामुपरागोऽभवन्नवः || ३७ ॥
तस्य दिक्षु प्ररोहन्त्याः शतधा कीर्तिवीरुधः ।
विततान रजस्स्तोमः करीषनिकरभ्रमम् ॥ ३८ ॥
पांसुस्थगनलक्षेण पलायत रविः क्वचित् ।
भावियुद्धामरीभूतवीरोद्दलनशङ्कितः ॥ ३९ ॥



चतुर्थ: सर्ग: ।
प्रायः स्वनाशमुत्प्रेक्ष्य भाविनं रेणुसंचयः |
रुरोध सिन्धुरेन्द्राणां दावारासिरमुखम् ॥ ४० ॥
धर्माशुकिरणमासात् परितप्त इवाधिकम् ।
अगाहत महाम्भोधीनवनीक्षोरसंचयः ॥ ४ ॥
वितेनिरे करेणूनां करशीकररणेवः |
घनस्य सेनारजसः करकाकारचातुरीम् ॥ ४२ ॥
ततः सेनागजेन्द्राणां कर्णतालानिलोद्धता |
अवार्गत रजोराजिः करशीकरदुर्दिनैः ॥ ४३ ॥
अथ कल्पान्तसं भिन्नसप्ताम्भोनिविसन्निभम् ।
क्रमात् प्रयातुमारेमे स्फारकोलाहलं बलम् ।। ४४ ॥
तुरङ्गखुरकुद्दालदलितादपि भूतलात् |
न पुनः पांसुरुस्थौ महेसमदृष्टिभिः ॥ ४५ ॥
तं तुङ्गभद्राकल्लोलशीकरासङ्गशीतलः ।
आनुकूल्येन यात्रार्थमा ६ कर्षेव भारुतः ॥ ४६॥
अथ लङ्घितकर्णाटः पञ्चपैरेव वासरैः ।
ग्रापत् कम्पमहीपालः कण्टकानगपट्टणम् ॥ १७ ॥
स तत्र दिवसान् कांश्चिदतिवाह्य महाबलः ।
अभिषणयितुं चम्पमुपाक्रमत कालवित् ॥ ४८ ॥
प्रसृतैस्तच्चमूधूलिस्तीमैः क्षीरतरङ्गिणी |
कीर्त्त्या चम्पक्षितीन्द्रस्य साकं कलुषतामगात्  || ४९ ॥
स दुग्धवाहिनीवीचिगारुताधूतशाखिनि ।
विरिञ्चिनगराभ्यर्णे न्यवेशयदनीकिनीम् ॥ ५० ॥



२२
मधुराविजये
अथ सन्नद्धसैन्यस्तं न्यरुन्ध द्रमिडाधिपम् |
घनीकृतहिमानीको हेमन्त इव भास्करम् ॥ ५१ ॥
संवर्तमारुताक्षिप्तसमुद्रद्वयसन्निभौ ।
व्यूहौ द्रमिडकर्णाटनाथयोः संनिपेततुः ॥ ५२ ॥
पादातप्राप्तपादातं हास्तिकाक्रान्तहास्तिकम् ।
आश्वीयमिलिताश्वीयमासीदायोधनं तयोः ॥ ५३ ॥
असह्यैस्तत्र वीराणां सिंहनादविजृम्भणैः ।
दिगन्तदन्तिनो मुक्तफीट्कारं मुमुहुर्मुहुः ॥ ५४ ॥
रजस्तमसि वीरास्त्रसङ्घसंघट्टनोत्थितैः ।
बभ्रे स्फुलिङ्गसंघातैः खद्योतनिवहद्युतिः ॥ ५५ ॥
संग्रामदेवतापाङ्गविभ्रमभ्रान्तिदायिनः |
मिथो धनुर्धरैर्मुक्ताः पेतुः शातमुखाः शराः ॥ ५६ ॥
क्षतजार्द्राः प्रवीराणां मेङ्खन्त्यः खड्गलेखिकाः ।
जिघत्सतः कृतान्तस्य जिह्वा इव विरेजिरे ॥ ५७ ॥
आस्रापगासु परितो निस्सृतासु सहस्रशः ।
भटानां भल्लनिर्लूनैरम्भोजायितमानैः ॥ ५८ ॥
कृपाणकृत्तान् वेतण्डशुण्डादण्डानिवाभितः ।
भुजङ्गशङ्किनो गृध्रा जगृहुर्भूर्भुजां भुजान् । ५९ ॥
वेतण्डशुण्डाहर्म्याग्रमास्थिताः सचमत्क्रियम् ।
आद्रियन्त कबन्धानां (न?र)त्कं नक्तंचरस्त्रियः ॥ ६० ॥
वीराः कुञ्जरकुम्भेषु शायिनः शत्रुसायकैः ।
प्राबुध्यन्त सुरस्त्रीणां कुचकुम्भेषु तत्क्षणात् ॥ ६१ ॥



चतुर्थः सर्गः ।
ततः कम्पनरेन्द्रस्य भटैर्भुजबलोत्कटेः ।
पलायत पराभूता द्रमिडेन्द्रवरूथिनी ॥ ६२ ॥
उल्लङ्घ्योल्लङ्घय धावद्भिर्भीत्या भ्रंशितमायुधम् ।
प्रायः प्रथनसंन्यासे शपथ: कैश्चिदादधे |॥ ६३ ॥
हतानुकारिणः केचित् क्षितौ निपतितास्ततः ।
क्रोष्टुर्भयेन धावन्तः कर्णाटान् पर्यहालयन् ॥ ६४ ॥
विक्षेप्तुं विस्मृतैश्चर्मफलकैर्निर्मितप्लवाः ।
मृषैव केचिदतरन् मृगतृष्णातरङ्गिणीः ॥ ६५ ॥
छायामेवात्मनः केचिद् धावन्तो भौतिभाविताः ।
अरातिशया कष्टं दष्टाङ्गुलि ववन्दिरे || ६६ ॥
अथ तस्य पुरीमेव नीत्वा शिबिरतां नृपः ।
अचलं राजगम्भीरमरुन्ध द्विषदाश्रितम् || ६७ ॥
तद्दुन्दुभिप्रतिध्वानमुखरै कन्दरामुखैः ।
भयादमन्दमाक्रन्दमकार्षीदिव पर्वतः ॥ ६८ ।।
प्रवाताभिमुखाधूतैः पताकापाणिपल्लवैः ।
आरोहणाय राजेन्द्रमाजुहावेव भूधरः ॥ ६९ ।।
अथ प्रववृते युद्धं सैन्ययोरुभयोरपि ।
पतदुत्पतदस्त्रांशुज्वलितोर्वीनभस्थलम् ॥ ७० ॥
भ्रश्यत्तालफलाकारैः प्राकाराद् बाणपातितैः ।
रणश्रीकन्दुकभ्रान्तिर्विदधे वीरमूर्धभिः ॥ ७१ ।।
अग्रे निपेतुर्नृपतेर्मावाणो यन्त्रविच्युताः |
दुर्गेणातरदानार्थं दूताः संप्रेषिता इव ॥ ७२ ॥
२३



२४
मधुराविजय

धानुष्कमुक्तबाणाग्गिज्वलितोर्ध्वगृहावलिः
विजयारात्रिकं तस्य मूर्घ्नेवाद्रिरधारयत् ॥ ७३ ॥
विन्यस्तकुन्तनिश्रेणीश्रेणिविरपुङ्गत्रैः ।
आक्रान्तसालशृङ्गाग्रेरुह्यत महीधरः || ७४ ॥
अथोद्भटभटक्ष्वेडागलितभ्रूणगार्मिणद् |
निहतास्रनदीमज्जजनताशास्यजीवितम् ॥ ३५ ॥
..........................।
अलब्धनिर्गमं दुर्गमासीदेवमुपद्रुत ॥ ७६ ॥
( युग्मकम् ।)
निर्जगाम निजागाराच्चम्पक्ष्मापोऽपि कोपनः ।
कृपाणपाणिर्वल्मीकाजिह्वाल इव द्विपम् ॥ ७७ ।।
अहंपूर्विकया वीरेष्वभितो युद्धकाङ्क्षिषु ।
प्रत्यग्रहीन्महीपालश्चम्पं सिंह इव द्विपम् ॥ ७८ ॥
तौ निकुञ्चितपूर्वाङ्गौ निश्चलाक्षी कृपाणिनौ ।
उचितस्थानकावास्तां चिमन्यस्ताविव क्षणम् ॥ ७९ ॥
कक्ष्याविभक्तवपुषोश्चारीभिश्चरतोस्सयोः |
पश्यद्भिः सौष्ठवं देवैरनिमेषत्वमादृतम् ॥ ८० ॥
अन्तर्बिम्बितचम्पेन्द्रा कम्पेन्द्रस्यासिपुत्रिका |
अप्सरोभ्यः पतिं दातुमन्तर्वन्ती किलाभवत् ॥ ८१ ॥
अथ वश्चित [ तत् ] खड्गप्रहारः कम्पभूपतिः ।
अकरोदसिना चम्पममरेन्द्रपुरातिथिम् ॥ ८२ ॥



पंञ्चमः सर्गः ।
इत्थं सङ्गरमूर्ध्नि चम्पनृपतिं नीत्वा कथाशेषतां
श्रीमान् कम्पनृपेश्वरो जनयितुः संप्राप्तवाञ्छासनम् ।
काञ्चीन्यस्तजयप्रशस्तिरमिथस्संकीर्णवर्णाश्रमं
नीत्या नित्यनिरत्ययर्द्धिरशिवत् तुण्डीरभूमण्डलम् ॥ ८३ ॥
इति [श्रीगङ्गादेव्या विरचिते मधुराविजय-
नाम्नि वीर*]कम्परायचरिते
चतुर्थः सर्गः ।
अथ पञ्चमः सर्गः ।
अथ स तत्र महीतलमण्डने मरतकाह्वयभाजि महापुरे ।
विरचितस्थितिरप्रतिशासनं जगदशेषमरक्षदनाकुलम् ॥ १ ॥
अरिबलापहमाश्रितनन्दनं सुमनसां मनसः प्रियदायिनम् ।
वसुमतीमवतीर्णमिवापरं हरिममंसत तं सततं प्रजाः ॥ २ ॥
प्रथितशक्तिरवाप्तफलोदय: प्रगुणयन् पणबन्धमुखान् गुणान् ।
निपुणधीर्निरपायमुपायवित् प्रभुरभुङ्क्त नवां नयसंपदम् || ३ ||
असुहृदां सुहृदामिव मण्डलेष्वजनि तेन न किञ्चिदलक्षितम् ।
प्रहितचारगणेन विवस्वता प्रसृतदीधितिना भुवनेष्विव ॥ ४ ॥
करपरिग्रहमाचरति प्रभौमृदुतरं मुदितप्रकृतिर्मही ।
विविघसस्यविशेषनिरन्तरा पुलकितेव भृशं समलक्ष्यत ॥ ५ ॥
द्रढिमशालिनि भोगमनोहरे कटकधारिणि दानगुणो [र्जिते* ] |
नृपतिदोष्णि निवासमुपेत्य भूरलघयत् प्रथमास्पदगौरवम् ॥ ६ ॥
नरपतेः प्रतिहारमहीं मुहुर्विजयदन्तिमदोदकपङ्किलाम् ।
क्षितिभुजां भुजभूषणभट्टनप्रसृमरो मणिरेणुरशोषयत् ॥ ७ ॥



.२६
मधुराविजये
अहरहर्नृपतेः पदपीठिकातटसमुल्लिखितैरलिकस्थलैः ।
पुनरिवार्पितभाग्यमयाक्षरै रजनि वैरमुचामवनीभुजाम् ॥ ८ ॥
मगधमालवसे (मु?वु)णसिंहलद्रमिलकेरलगौ (ल?ड) मुखैर्नृपैः ।
अवसराप्ति परैरनुवासरं रुरुधिरे प्रतिहारभुवः प्रभोः ॥ ९ ॥
परिसरद्वय चामरधारिणीकनककङ्कणरिङ्खणनिस्वनः ।
अशमयन्नृपतेर्बिरुदावलीमुखर मागघमण्डलवैखरीम् ॥ १० ॥
चतुरचङ्क्रमचारुसरस्वतीचरणनू पुरशिञ्जित मञ्जुलैः ।
भृशमरज्यत कम्पमहीपतिः सदसि सत्कविसूक्तिसुधारसैः ॥ ११ ॥
तरलताङ्गुलिताडितवल्लकीनिरतताननिरन्तरितैः स्वरैः ।
जगुरमुष्य जगत्प्रथितं यशो गमकभङ्गितरङ्गितमङ्गनाः ॥ १२ ॥
उचिततालमुदञ्चितविभ्रमं चतुरचारिचमत्कृतसौष्ठवम् ।
मुहुरसायवरोधमृगीदृशां मुखरसोज्ज्वलमैक्षत नर्तनम् ॥ १३ ॥
हततरक्षु परिक्षत सैरिभं मृदितरङ्ङ्क निषूदितसूकरम् ।
ग्लपितखड्गि गृहीतमतङ्गजं वनमसौ मृगयासु मुहुर्व्यधात् ॥ १४ ॥
अथ सुगन्धिहिमान् व्यजनानिलान् मृगदृशः कृतचन्दनचर्चिकाः |
शशिमतीश्च निशाः प्रियतां नयन् नरपतेरुदभूद् ऋतुरूष्मलः ॥ १५ ॥
विकचपाटलंगन्धिसमीरणैः सलिल केलिपरायणयौवतैः ।
रजनिदैर्ध्यहरैरधिकोल्लसद्रविमहोभिरहोभिरभूयत ।। १६ ।।
नियतिनिर्मितदक्षिण दिग्वधूविरहतापनिवारणवाञ्छया ।
अहिमभानुरहन्यहनि ध्रुवं हरितमाप हिमाचलशीतलाम् ॥ १७ ॥
परुषतापविशेषपरिस्खलद्रथतुरङ्गममन्दगताविव ।
अहिमधाम्नि रथाङ्गसुखावहामहरगा [हत दै*]र्ध्यक्ती दशाम् ॥ १८ ॥



पञ्चमः सर्गः ।
सरसचन्दनधारिषु मौक्तिक त्रिसरनिर्झरहारिषु सुभ्रुवाम् ।
कुचतटेषु निदाघनिपीडितो धृतिमघात् कुसुमायुषकुञ्जरः ।। १९ ।।
सलिलकेलिकुतूहलकुन्तलीकुचतटाहतिजातभयैरिव ।
अपसृतैरजनि प्रतिवासरं नृपतिगेहविहारसरोजलैः ॥ २० ॥
प्रचुरघर्मपयः कणजालिकागुणितमौक्तिकमण्डनशालिभिः ।
नवशिरीषवतंसमनोहरैः सुवदना बदनैस्तममोदयन् ॥ २१ ॥
दिनविरामविकस्वरमल्लिकाकुसुमसौरभहारिषु सुभ्रुवाम् ।
कचभरेषु निवेशयतो मुखं नरपतेर्न वितृष्णमभून्मनः ॥ २२ ॥
हिमगृहेषु निरन्तरशीकरप्रकरदर्शिततारकपङ्क्तिषु ।
दिवसतापमहापयदायतं वरवधूसहितो वसुधाधिपः ॥ २३ ॥
अथ दलन्निचुलद्रुममञ्जरीनिचयदर्शितचामरविभ्रमः ।
कृतनुतिः किल चातकयाचकैर्नृपतिमन्वगमज्जलदागमः ॥ २४ ॥
तत इतो विहरतटिदङ्गनाललितलास्यहरिन्माणिमण्डपैः।
पटुमृदङ्गरवोपमगर्जितैर्निबिडमाविरभूयत वारिदैः ॥ २५ ॥
स्फुटतटित्तपनीयगुणोज्ज्वलैः पृथुपयः कणमौक्तिकसङ्गिभिः ।
अलिकदम्बकसच्छविभिर्दिशामसितकञ्चुलिकायितमबुदैः।। २६ ॥
हरितलोहितपाण्डुरराजत त्रिदशराजशरासनलेखिका ।
मरतकोपलविममौक्तिकैर्विरचिता रशनेव नमरिश्रयः ॥ २७ ॥
रुधिरबिन्दुनिभच्छवेिरन्यगात् क्षितितले हरिगोपपरम्परा |
घनघरट्टपरस्परघट्टनक्षरदिरम्मदवह्निकणावलिम् ॥ २८ ॥
पटुपुरः पवनाधिगतामा जलमुचः करकोपलकैतवात् ।
सकिलराशि    हचूषितामुदवमन्निवं मौक्तिकसंहतिम् ॥ २९ ॥



२८
मधुराविजये
अभिमते सति वारिघरोदये मधुरषड्जमनोहरगीतिभिः ।
गिरितटीषु मुहुः परिमण्डलीकृतकलापमनर्ति शिखण्डिभिः ॥ ३० ॥
पटुतटिद्गणकोणहताः पुरो रतिपतेः पटहा इव दिव्यकाः ।
निशमिताः स्फुटसाहसमध्वगैर्जलघरा वियदध्वनि दध्वनुः ॥ ३१ ॥
दलितकन्दलमुच्छ्वसदर्जुनं स्फुटकदम्ब मुदश्चितकैतकम् ।
मुदितचातकमुन्मुखबर्हिणं कतिचिदास दिनानि वनान्तरम् ॥ ३२ ॥
करतलैरिव गन्धवहैर्घनाः प्रहितकैतकपांसुविभूतयः ।
स्तनितहुंकृतिभिर्निरकासयन् नृपतियौवतमानमहाग्रहम् ॥ ३३ ॥
चलितबर्हिणचन्द्रकचित्रितैः सुरभिगन्धिशिलामदशालिभिः ।
विकचनीपवनैर्नृपतेर्मनो मुहुरहारि विहारमहीधरैः ॥ ३४ ॥
तमहरन्नहरत्ययमालतीकुसुमदन्तुरकुन्तलकान्तयः ।
परिहितागरुधूपितवाससः सुतनवो मृगनाभिसुगन्धयः ॥ ३५ ॥
मणिमयानि गृहाणि समीरणाः कुटजकैतक सौरभवाहिनः ।
मदकलाश्च गिरः प्रचलाकिनां क्षितिपतेः स्मरदीपकतां ययुः ॥ ३६॥
नववधूपरिरम्भणदोहलान्यनुपदं निनदैः प्रतिपादयन् ।
अलभत क्षणदासु घनागमो नरपतेः किल नर्मसुहृत्पदम् ॥ ३७॥
तदनु पद्मवनीपरिहासकस्त्रिदशनाथशरासनतस्करः ।
भुजगभुङ्मुखमुद्रणभौरिकः समुदभूत् समयो जलदात्ययः ॥ ३८ ॥
विधुतकाशसटाभरभासुरः प्रकटितोरुजपारुणलोचनः ।
व्यघटयद् घनदन्तिघटाः स्फुरद्रविमुखः शरदागमकेसरी ॥ ३९ ॥
अवितथं रजनी दिवसाधिपौ मधुरिपोर्नयने इति भाषितम् ।
स्फुटममुष्य यतः स्वपनात्ययादजनि तादृशमुन्मिषितं तयोः ॥ ४० ॥



पश्चमः सर्गः ।
कलशजस्य मुनेरुदयाज्जहु कलुषतां सलिलानि महौजसः ।
सदुपदेशवशादिव शासितुस्तनुभृतां हृदयानि दयानिधेः ॥ ४१ ॥
विशदशारदनी रदशारितं वियदलक्ष्यत वीततटिद्गणम् |
प्रकटफेनकदम्बककर्बुरं जलभिवाम्बुनिधेर्गतविद्रुमम् ॥ ४२ ॥
नियतमम्बुदशाणनिघर्षणाद तिमहस्कमहस्कर मण्डलम् I
अजनि वर्षविधोरपि वार्षिकैर्जलधरैः परिधौतमिवोज्ज्वलम् ॥ ४३ ॥
जलदकालकलिस्फुरितां शनैः कलुषतां प्रशमय्य कृशाः पुनः ।
घटयति स्म शरत् तटिनीसखी रुपनतैः कलहंसविलासिभिः ॥ ४४ ॥
सरसिजाकर सञ्चरदिन्दिरा चरणहंसकनिक्वणमन्थरः ।
मदनमङ्गलतूर्यरवोऽभवन्मदकलः कलहंसकुलध्वनिः ॥ ४५ ॥
विकचपद्मविलोचनमात्मनो मुखमवेक्षितुमात्तकुतूहला ।
नियतमभ्रनिचोलकर्गर्भतः शरदकर्षद हर्पतिदर्पणम् ॥ ४६ ।।
विलसदुत्पललोचनशालिनी: स्फुरितचन्द्रमुखी: कुमुदस्मिताः ।
नरपतिः स्फुटतारकहारिणीर्निरविशद् दयिता इव यामिनीः ॥ ४७ ॥
परिणतेक्षुपरिच्युत मौक्तिकग्रथितहारमनोहरमूर्तिभिः ।
विशदमस्य यशो नृपतेः कलं कलमगोपवधूमिरगीयत ॥ ४८ ॥
दलदयुग्मदलोदरसौरभप्रसरपक्ष्मलिता वनवायवः ।
मुहुरधःकृतयन्तृनिवारणानकृषत क्षितिभृन्मदवारणान् ॥ ४९ ॥
वनभुवः परितः पवनेरितैर्नवजपाकुसुमैः कृतदीपिकाः ।
प्रथममेव नृपस्य निदेशतो विजयिनस्तुरगान् निरराजयन् ॥ ५० ॥
अथ नृपस्य समुत्सुकचेतसो [मदन*]कोलकलासु विलासिनः ।
प्रियमिवा[चरितुं*] समुपागमत् प्रणदयन् (?) क्षणदास्तुहिनागमः ॥५१॥



मधुराविजये
हिमभरैर्विहतः कमलाकरो मृतिकान्तिरभून्मृगलाञ्छनः |
वदनमेव नरेन्द्रनतभ्रुवामभजत श्रियमप्रतिशासनाम् ॥ ५२ ॥
पुलककञ्चुकितैः कुचमण्डलैः स्फुरितसीत्कृतिभिश्च मुखेन्दुभिः ।
अविरतं स्मरतन्त्रमिवान्वभूदवनिपालविलासवतीजनः । ५३ ।।
विकचकुन्दकलापपरिष्क्रियाविरचितालकजालकविभ्रमम् ।
असमयेऽपि समौक्तिकमण्डनं प्रभुरमंस्त निजं प्रमदाजनम् ॥ ५४ ॥
बहलकुङ्कुमपङ्कविलेपन प्रसृमरोष्मपयोधर मण्डलैः ।
अरमताविरतं रमणीजनैरगरुगन्धिषु गर्भगृहेषु सः ॥ ५५ ॥
इति सुखान्युचितानि हिमागमे समनुभूय मनोभवसन्निभः ।
शिशिरयामवतीष्वपि रागचान् रमयितुं रमणीरुदयुङ्क्त सः ॥ ५६ ॥
शबलितान्यलिकागरुबिन्दुभिश्चलदृशां रतिविभ्रमसूचकैः ।
नवलवङ्गतरुप्रसवास्तृतान्यभजतानुनिशं शयितानि सः ॥ ५७ ॥
परिलसन्नवलोध्ररजोमरच्छुरणपाण्डरगण्डतलैर्मुखैः ।
मृगमदद्रवचारुविशेष कैर्मृगदृशो नृपतेरहरन् मनः ॥ ५८ ॥
अपदिशञ्छिशिरानिलमङ्गकैः पुलकितैर्नृपतेः सविधं गतः ।
मदनसंभृतघर्मपयः कणैर्भृशमलज्जत मुग्धबघूजनः ॥ ५९ ॥
द्विगुणयन्नधरव्रणवेदनां कृतकचग्रहणैः परिचुम्बनैः ।
कपटरोषकषायितलोचनं निभृतहासमवैक्ष्यत यौवतैः ।। ६० ।
विकलकञ्चुकलक्ष्यन (व?ख) व्रणं विगतमौक्तिकहारमनोहरम् ।
तरुणिमोष्मनखम्पचमङ्गनास्तनयुगं हिमहारि विभोरभूत् ॥ ६१ ॥
उपहरन् कुसुमानि महीरुहां किसलयैः कलिताञ्जलिबन्धनः ।
मधुरकोकिलकूजितभाषितो मधुरथैनमुपासितुमासदत् ॥ ६२ ॥



पञ्चमः सर्गः ।
मधुसुगन्धि रजः सहकारजं मलयशैलसमीरणमान्त्रिकाः |
प्रणयरोषपराङ्मुखमानिनी हृदय संवननार्थमिवाकिरन् । ६३ ।।
उपवनेष्वगमन्नुपमेयतां स्फुटरुचो नवकिंशुककुट्मलाः ।
मथितपान्थमृगक्षतजारुणैर्मदन केसरिणः कुटिलैर्नखैः ॥ ६४ ॥
चटुलषट्पदकज्जलपातिनी विरुरुचे नवचम्पकमञ्जरी ।
प्रकटितेव हिमापममश्रिया स्मरमहोत्सवदीपपरम्परा ।। ६५ ।।
मधुनि मुग्धदृशां मुखसंस्तवात् तदनुषङ्गितया बकुलेषु च ।
मरुति चैतदनुाण[सौह्य* ] दात् समुचितोऽजनि सौरभसङ्क्रमः ॥ ६६ ।।
कणितनूपुरकुन्तलकामिनीचरणपङ्कजसङ्गवशादिव ।
मुखरभृङ्गमशोकमहीरुहै स्तदनुरूपमधार्यत पल्लवम् ।। ६७ ।।
वरवधूपरिरम्भरसोल्लसल्ललितकुट्मलकण्ट किताकृतिः ।
कुरवकः कुसुमेषुमचेतनेष्वपि विशृङ्खलवृत्तिमसूचयत् ॥ ६८ ॥
पथिक [सार्थ *]पराक्रमप्णोत्सुकप्रसवकार्मुककाहलनिस्वनः ।
मधुरपञ्चमरागरसाञ्चितो जगदरञ्जयदन्यभृतध्वनिः ।। ६९ ॥
अधिगताभिनवार्तवसम्पदः स्तबकसंजनितस्तनविभ्रमाः ।
भ्रमरकामुक संवननक्षमा वनलता ललितां दधिरे दशाम् ॥ ७० ॥
सुतनवः फलकेषु मधूत्सवे रतिपतिं परिलेखितुमुद्यताः ।
हृदयगोचरतामनिशं गतं हरिहरात्मजमेव समालिखन् ॥ ७१ ॥
[म*]दनबेरनि(भां?भं)निभृतं पुरः क्षितिपतिं कृतचन्दनचर्चिकाः |
अधिकघर्मपयोभिरवागमन् मृगदृशो विकसत्पुलकैः करैः ॥ ७२ ॥
मुखरकङ्कणमाकुलमेखलं चलितहारलतं लुलितालकम्।
अधिगतश्रममस्य वधूजनो रतिविशेषम शिक्षत डोलवा ॥ ७६ ॥



३२
मधुराविजये
उचितरागविशेषमनोहरे रतिपतेरुपगान विधौ स्त्रियः ।
नृपतिगोत्रकृतस्खलना ययुः प्रियसखीसविधेषु विलक्षताम् ॥ ७४ ॥
क्षितिपतिं किल कुङ्कुममुष्टिना समभिताडयितुं घियमादधौ ।
सपदि धर्मपयःप्रसरेण तं विगलितं न विवेद वधूजनः ॥ ७५ ॥
इति समुपचिताभिश्चातुरीभिर्विशेषान्
ऋतुषु समुपलभ्यान् निर्विशन् निर्विशङ्कम् ।
सुतनुभिरवियोगोत्कण्ठिताभिस्तृतीयं
व्यतनुत पुरुषार्थं कम्पराजः कृतार्थम् ॥ ७६ ॥
इति [ श्रीगङ्गादेव्या विरचिते मधुराविजय-
नाम्नि वीर *] कम्परायचारते
पञ्चमः सर्गः ।
अथ षष्ठः सर्गः ।
अथ वरतनुभिः समं कदाचिद् विरचयितुं कसुमापचायलीलाम् ।
प्रमदवनममर्त्यकामिनी भिर्हरिरिव नन्दनमासदन्नरेन्द्रः ॥ १ ॥
मुखरितमणिमेखलाकलापाः प्रचलितमन्वचलंस्तमायताक्ष्यः |
उपवनलतिका इवोपगीतभ्रमरकुला मलयाद्रिगन्धवाहम् ॥ २ ॥
परिवहदनुरागपूरकल्पैः पदगलितैरथ यावकैर्वधूनाम् ।
सरणिररुणतामतीव नीता समजनि नूतनपल्लवास्तृतेव || ३ ||
विविधविलसितैर्विलासिनीनामसितसितारुणकान्तिभिः कटाक्षैः ।
कुवलयकुमुदारविन्दमालमखचितमिवामलमम्बरं बमासे ॥ ४ ॥



षष्ठः सर्गः ।
अजनयदवनीश्वरस्य चेतस्यसितदृशां मणिनूपुरप्रणादः ।
सहपरिचलितप्रसूनकेतोरवनमदैक्षवचापघोषशङ्काम् ॥ ५ ॥
अवनिपतिमनुप्रतस्थुषीणां हरिणदृशामितरेतरप्रसक्ताः ।
मधुरसमधुरा गिरस्तदानीं बहुविधभङ्गितरङ्गिता बभूवुः ॥ ६ ॥
वरतनु ! परतः प्रयाहि मन्दं हरिणदृशां पुरतः प्रयायिनीनाम् ।
पथि गतिरयशीर्णहारमुक्तामणिगणशर्करिले पदं न कुर्याः ॥ ७ ॥
नलिनमुखि ! न बोधय प्रसुप्तानिह मणिनूपुरशिञ्जितेन हंसान् ।
द्रुतगमनविघातमाचरेयुर्नियतममी तव पादपझलग्नाः ॥ ८ ॥
करनखरमरीचिमञ्जरीभिर्हतहृदयो जलशङ्कया कुरङ्गः ।
अनुपतति विलोकयैकवारं सखि ! नियतं स निवर्तते विलक्षः ॥ ९ ॥
शशिमुखि ! शशिकान्तकुट्टिमेषु स्खलनमिया न पदात् पदं प्रयासि ।
इयमिह वदनानुबिम्बराजिस्तव न पुनर्नवपङ्कजोपहारः ॥ १० ॥
किमिति मृदुपदं प्रयासि मुग्धे ! ननु कितवः सह याति कामिनीभिः ।
नवकुसुमरजोन्धकारबन्धैरभिसरणार्हमिदं वनं दिवांपि ॥ ११ ॥
अथ विदितमियं द्रुता गतिस्ते मुखभवलोकयितुं निवृत्य भर्तुः ।
न किमलमपराङ्गमेव तावद् दयिततनस्य मृगीदृशां मनांसि ॥ १२ ॥
स्तनजघनभरं तवालि ! जाने तदपि गतिस्त्वरया त्वया विधेया |
न कलयसि निरन्तरं निषेव्या युवति जनैर्बहु* ....पतन्ति ।
मदनसुभटवारणास्त्रशङ्कां मनसि चकार चकोरलोचनानाम् ॥ ५५ ॥
करयुगकलितप्लवः प्रियाणां परिचलितोरुनितम्ब मण्डलानाम् ।
........नच्छलादकार्षीत् सुरतगुरुः पुरुषायितोपदेशम् ॥ ५६ ॥


तालपत्रादर्श इत ऊर्ध्वे ४१ लोका न हृश्यन्ते ।



३४
मधुराविजये
अवनिपतिरसि (ञ्च?क्त) दीर्घिकाया मुखकमलं सलिलेन साभिलाषम् ।
किमपि समधिकार्द्रपक्ष्मलेखं वदनमभूदरुणेक्षणं परस्याः ॥ ५७ ॥
प्रणयिनि सलिलापवारितेन स्पृशति करेण सलीलमूरुमूलम् ।
प्रकटितशफराभिघातभी (तं? ति) र्मिषति जनेऽप्यमुमालिलिङ्ग काचित् ॥ ५८ ।।
सलिलहतिभियापवृत्तगात्र्याः प्रचलितवेण्यपराङ्गकं परस्याः |
धरणिपतिरमंस्त मीनकेतोः फलकमुपाहितखड्गवल्लरीकम् ॥ ५९ ।।
चरणविलुठितो विलङ्घितोरु: परिगतनीविरवाप्तनाभिचक्रः ।
स्तनतटलुलितः क्रमेण तासां मुखशशिबिम्बमचुम्बदम्बुपूरः ॥ ६० ॥
विशदनखपदं वपुः सपत्न्या.... नव पश्यति निर्निमेषमस्मिन् ।
व्यधित विहृतिकैतवेन काचित् प्रहितजला परिमीलिताक्षमेनम् ॥ ६१ ॥
विशदमधरमक्ष्यनञ्जनाभं विगतललाम वितन्वती ललाटम् ।
रतिरिव जलकेलिरङ्गनानामवनिपतेः स्पृहणीयतामयासीत् ।। ६२ ।।
परिमुषित पटीरलेपने प्व[प्य *]विरललग्नसरोजकेसरेषु ।
कुचकलशतटेषु कुन्तलीनां नखरपदानि न लक्षितान्यभूवन् || ६३ ||
विहृतिरयपरिच्युतान् वतंसानसितदृशामनुदद् बहिः प्रवाहः ।
नहि जडिमसमन्वितोऽपि कोऽपि श्रुतिविषयात् पतितैः करोति मैत्रीम् ॥
अपि दयिततमेन वारितामिर्गृहसरसो विजहे न वारि ताभिः ।
परिलुलितललामंचर्चिकामिविहृ तिरसान्महिलामचर्चिकाभिः || ६५ ।।
अथ विहरणखेदमन्थराभिः सह निरगात् सरसो नृपः प्रियाभिः ।
कलशजलनिधेरिवाप्सरोभिर्विबुधत रुर्मथनश्रमालसाभिः ॥ ६६ ॥
स्फुट नखरदनाम मङ्गनानां परिलगदार्द्रदुकूलदर्शितोरु |
चपुरनुकल मैक्षत क्षितीशो जलकणदन्तुरदीर्घकुन्तलाग्रम् ॥ ६७ ॥



सप्तमः सर्गः ।
चिकुरनियमनेषु कामिनीनामभिनववस्त्र परिग्रहान्तरेषु ।
अभिमतपददर्शनैरयत्नैरतिमदनं स्वममंस्त कम्पराजः ॥ ६८ ॥
ततः सैरन्ध्रीभिः कृतसमुचिता कल्परचनः
पुरन्ध्रीभिः सार्धं समधिगतशुद्धान्तवसतिः ।
त्रयीगीतं तेजस्त्रिपुरहरमाराध्य विधिवद्  
यथार्है र्व्यापारैर्नरपतिरहश्शेषमनयत् ॥ ३९ ॥
इति [श्रीगङ्गादेव्या विरचिते मधुराविजय-
नाम्नि वीर*] कम्परायचरिते
षष्ठः सर्गः ।
अथ सप्तमः सर्गः ।
अथ कम्पनरेन्द्रसुभ्रुवां मुखपद्मान्यनुहार्य पङ्कजैः ।
अपराधभियेव भानुमानपरक्ष्माघरकन्दरामगात् ।। १ ।।
परिचूषितदीप्तिरम्बुजैः पुनरूष्माणमिवाप्तुमौर्वतः ।
रयवल्गितवाहनो रविः पयसां राशिमवाप पश्चिमम् ।। २ ।।
अपसर्पणसंभ्रमच्युतं दिनलक्ष्म्यास्तपनीय कुण्डलम् ।
रविमण्डलमाशशङ्किरे वरुणान्तः पुरवामलोचनाः || ३ ||
तरणेररुणीकृताः करैर्वरुण स्त्रैण कपोलभित्तयः ।
मदलोहिनिकामुपावहन् मदिरास्वादनमन्तराप्यो ॥ ४ ॥
कमलोदरसंभृतं करैर्मधु पीत्वा रविरुज्झिताम्बरः ।
स्पृशति स्म दिशं प्रचेतसो न मदः कस्य विकारकारणम् ॥ ५॥
३५



३६
मधुराविजये
प्रथमां हरितं प्रभाकरो विरहय्यात्मनि तापमाप यम् ।
अपरामुपगम्य तं जहौ हृदयं कः खलु वेत्ति गगिणाम् ॥ ६ ॥
परलोकपथं प्रपेदुषः पुनरावृत्तिमपेक्ष्य भास्वतः ।
मुकुलीभवदम्बुजच्छलादकरोदञ्जलिबन्धमब्जिनी ॥ ७ ॥
प्रतिबिम्बपरम्पराम्बुधौ पवनोद्भूततरङ्गसङ्गिनी ।
नभसोऽवतरिष्यतो रवेर्मणिसोपानघियं व्यभावयत् ॥ ८ ॥
चरमाम्बुधिवीचिचुम्बितप्रतिबिम्बाश्रय मण्डलं रवेः ।
दिवसान्तनटस्य धूर्जटेर्विदधे काञ्चनतालविभ्रमम् ॥ ९ ॥
चलचञ्चुपतद्बि साङ्कुरैर्दिननाथार्पितदीनदृष्टिभिः ।
रजनी विरहव्यथातुरैरथ चक्राह्वयुगैरभूयत ॥ १० ॥
उदधौ पतितस्य भास्वतः कतिभिश्चित् किरणैः खवर्तिभिः ।
उदपाद्यत कालकुञ्जरोद्दलिताहर्द्रुमशाखिकाभ्रमः ॥ ११ ॥
पतयालुपतङ्गमण्डलक्षरदंशूत्कररञ्जिताकृतिः ।
मधुकैटभरक्तलोहितामुदधिः प्राप पुरातनीं दशाम् ॥ १२ ॥
गतदीप्ति गभस्तिमालिनो विलुठ [द् वीचिषु बिम्ब*]प्रम्बुधेः ।
शफराः फलखण्डशङ्कया रसनाभिर्लिलिहुर्मुहुर्मुहुः ॥ १३ ॥
स्खलितातपलेशमायतैर्विटपिच्छायशतैर्वृतं जगत् ।
भयविद्रवदर्कसैनिकं तिमिरैः क्रान्तमिवैक्ष्यत क्षणम् ॥ १४ ॥
प्रवसन् दिवसात्यये न्यधादुभयेषूभयमुष्णदीधितिः ।
हृदयेषु वियोगियोषितां परितापं त्विषमोषधीषु च ॥ १५ ॥
खगमेकमवेक्ष्य तादृशं पतितं विष्णुपदातिलङ्घनात् ।
निभृतं चकिता इवाखिलास्तरुनीडेषु विलिलियरे खगाः ॥ १६ ॥



सप्तमः सर्गः ।
घटमानदलाररीपुटं नलिनं मन्दिर मिन्दिरास्पदम् ।
परिपालयति स्म निक्वणन् परितो यामिकघन्मधुव्रतः ॥ १७ ॥
अधिपङ्कजकोशमादधे बहिरालीनमधुव्रतच्छलात् ।
मधुसौरभरक्षणोत्सुका दिनलक्ष्मीरिव लक्ष्म जातुषम् ॥ १८ ॥
दिनवेषमपास्य यामिनीवपुषा कालनटस्य नृत्यतः ।
ददृशे जगता पितृप्रसूर्दिवि नेपथ्यपटीव पाटला ॥ १९ ॥
रविरथ्यखुरोत्थितापरक्षितिभृङ्गैरिकरेणुशोणया |
क्षणमेकमकारि सन्ध्यया वरुणाशारुणकञ्चुकभ्रमः ॥ २० ॥
वियति व्यरुचन् पयोधराः स्फुटसन्ध्यापरिपाटलत्विषः ।
अचिरावतरद्विभावरीपदलाक्षा पटलानुकारिणः ॥ २१ ॥
नवपल्लवकोमलच्छविर्दिवि सान्ध्यो ददृशे महोभरः ।
(विनि? रवि) पातरयात् समुत्थितश्चरमाब्धेरिव विद्रुमोत्करः ॥ २२ ॥
उदियाय ततो दिगङ्गनाश्रवणाकल्पतमालपल्लवः ।
रजनी मुखपत्र लेखिकारचनारङ्कुमदम्तमोङ्कुरः ॥ २३ ॥
किमु धूमभरः प्रशाम्यतो द्युमणिग्रावगतस्य तेजसः ।
प्रससार दिशस्त मोमिषात् किमु मीलत्कमलालिसञ्चयः ॥ २४ ॥
हलिहेतिदलत्कलिन्दजालहरीकन्दलकालिमद्रुहः |
परितस्तरुरम्बरस्थलीं परितः स्थूलतमा स्तभोभराः ।। २५ ।।
नयनानि जनस्य तत्क्षणान्निरुणद्धि स्म निरन्तरं तमः ।
रविदीपभृताभृकर्परच्युतकालाञ्जनपुञ्जमेचकम् ॥ २६ ॥
तदमंसत मांसलं तमस्तनुतारागणबिन्दु जालकम् ।
दिवसात्यय चण्डताण्डवच्युतमीशस्य गजाजिनं जनाः ॥ २७ ॥



मधुराविजये
तिमि............रोपमैस्तरलाभैरुदभावि तारकैः ।
परुषातपतापितात्मनो गगनस्येव निदाघबिन्दुभिः ॥ २८ ॥
अवपत् किमु कालकर्षकस्तिमिराम्भःकलुपे नमस्तले ।
विमलामुडुबीजमण्डलीं नवचन्द्रातपसस्यसिद्धये ॥ २९ ॥
अहरत्ययरागपल्लवस्तमसा कन्दलितो नभस्तरुः ।
सृजति स्म निरन्तरं हरिद्विटपैस्तारककोरकावलिम् ॥ ३० ॥
अगमन्नभिसारिकाः प्रियाननुरागाञ्जनरञ्जितेक्षणाः ।
अभिनत्तिमिरेऽपि ताः पुनः श्वसितेनैव सुगन्धिना जनः ॥ ३१ ॥
जननीमुपलभ्य यामिनीमधिकस्नेहदशाभिवर्धिताः ।
दिवसस्य लयं प्रपेदुषो गृहदीपा मुहुरर्भका इव ॥ ३२ ॥
उडुपुष्पकरम्बितं तमः कचभारं दधती निशीथिनी ।
अचिरादियमन्वपालयत् कुमुदस्मेरमुखी निशाकरम् ॥ ३३ ॥
तदनु क्षणदागमोल्लसत्कलशाम्मोनिधिवीचिराचिषः ।
व्यरुचन् कतिचित् कराङकुराः शशिनः शातमखे दिशामुखे ॥ ३४ ॥
तरलालसतारकं मुखं कलयन्ती शरकाण्डपाण्डरम् ।
विगलतिमिराम्बरा बभौ हरिदैन्द्री हरिणाङ्कगर्भिणी ॥ ३५ ॥
अथ किञ्चिद दृश्यतैन्दवं वपुरार्द्रोदयरागलोहितम् ।
बलशासन दिग्विलासिनी मुखसिन्दूरललामकोमलम् ॥ ३६ ॥
परिपिण्डितयाचकारुणं प्रचकाशे हिमरश्मिमण्डलम् ।
रचितं नवरक्तसन्ध्यकैर्विजयच्छन्त्र भिवात्मजन्मनः ॥ ३७ ॥
परुषेऽपि तथा प्रभानिधौ विधुरं लोकमिने परेयुषि |
उदशिवसदाहतैः करैरथ राजा मृदुर्निवोदयः ॥ ३८॥



सतमः सर्गः ।
अथ कम्पनृपोऽपि कृत्यवित् कृतसन्ध्यासमयोचितक्रियः ।
अवदत् सविधे स्थितां मियां भुवि गङ्गेत्यभिनन्दिताह्वयाम् ॥ ३९ ॥
कमलाक्षि ! कटाक्ष्यतामयं समयो वर्णनया रसाईया |
जन एष वचस्तवामृतं श्रवसा पाययितुं कुतूहली ॥ ४० ॥
इति सा दयितेन भाषिता दरनम्रं दधती मुखाम्बुजम् ।
वदति स्म शनैः शुचिस्मिता सरसोदारपदां सरस्वतीम् ॥ ४१ ॥
स्वदमानसुगन्धिमारुतः प्रसरत्कोमलचन्द्रिकोदयः ।
नृपचन्द्र ! निरीक्ष्यतामयं [समय: *] पोषितपुष्पसायकः ॥ ४२ ॥
परिरभ्य दृढं चिरागतः प्रथमाशासुदृशा निशापतिः ।
[श्लथयत्यय*]मंशुभिर्नखैस्तिमिरश्रेणिमयीं प्रवेणिकाम् ॥ ४३ ॥
प्रथमाचलमौलिमुच्चकैरधिरुह्याम्बरपात्रसम्भृतम् ।
अयमंशुमृणालिकामुखैस्तिमिरं चूषयतीव चन्द्रमाः ॥ ४४ ॥
अलिमीलमयस्तमोमयं प्रविलाप्योदयरागवह्निना ।
कलयत्ययमोषधीश्वरः कलधौतं शुचि कौमुदीमिषात् ॥ ४५ ॥
शशिमण्डलशङ्खपेटकादवकृष्य क्षपया समर्पितम् ।
कुमुदच्छवि कौमुदीमयं दधती क्षौममभाद् दिगङ्गना ॥ ४६ ।।
हरितं परिरभ्य वासवीं हरिणाङ्कः करपातलीलया |
स्पृशति प्रणयात् कुमुद्वतीं बत! विश्वासपदं न कामिनः ॥ ४७ ॥
मुहुरामृशदेव पद्मिनीमपि रागी क्षणदाकरः करैः ।
यदमुं प्रति नेयमुन्मुखी प्रभवत्यत्र पतिव्रतागुणः ॥ ४८ ॥
अनुदर्श मनुप्रवेश तस्तपनाच्छक्तिमवाप तापिनीम् ।
नियतं हिमदीधितिर्यतः क्षमते तापयितुं नियोगिनः ॥ ४९ ॥
३९



मधुराविजये
अलिविभ्रममन्तरेति यन्न विधोस्तन्मृगलक्ष्म किन्त्वयम् ।
पुरजिद्रथचक्रतार्जितो बहल: कज्जललेपकालिमा ॥ ५० ॥
मघवन्मणिभङ्गमेचकः शशिनि श्यामलिमा चकास्ति यः |
जनयत्ययमङ्कपालिकाप्रणयालीननिशीथिनीधियम् ॥ ५१ ॥
फलयामि कलङ्ककैतवान्नियतं धारयते...!*
[ इति श्रीगङ्गादेव्या विरचिते मधुराविजय-
नाम्नि वीरकम्परायचरिते
सप्तमः सर्गः ।*]
अथाष्टमः सर्गः ।
...........................।
......... व्याघ्रपुरीति सा यथार्थम् ॥
अधिरङ्गमवाप्तयोगनिद्रं हरिमुद्वेजयतीति जातभीतिः ।
पतिवं मुहुरिष्टकानिकायं फणचक्रेण निवारयत्यहीन्द्रः ॥
........नुघूर्णदूर्णनाभं वनवेतण्डविमर्दिनीमवस्थाम् ।
विरतान्यपरिच्छदप्रपञ्चो भजते हन्त ! गजप्रमाथिनाथः ॥
घुणजग्धकवाटसम्पुटानि स्फुटदूर्वाङ्कुरसन्धिमण्डपानि ।
श्लथगर्भगृहाणि वीक्ष्य दूये भृशमन्यान्यपि देवताकुलानि ॥


इतः परमुपत्रिंशपद्यनिवेशपर्याक्षं पत्रं तालपत्रादर्शे न लिखितस् । 'व्याब

पुरी' त्यादीनां वृत्तभेददर्शनादतर्भावः संभाव्यते ।



अष्टमः सर्गः ।
मुखराणि पुरा मृदङ्गघोषैरभितो देवकुलानि यान्यभूवन् ।
तुमुलानि भवन्ति फेरवाणां निनदैस्तांनि भयङ्करैरिदानीम् ॥
अतिलङ्घ्य चिरन्तनीं स्वसीमामपदेष्वर्पितजीवनप्रवृत्तिः ।
मुहुरुत्पथगामिनी तुलुष्कानघुना हानुकरोति साह्यकन्या ||
सतताध्बरधूमसौरमैः प्राङ्निगमोद्घोषणवाद्भिरग्रहारैः ।
अधुनाजनि विस्रमांसगन्धैरधिकक्षीबतुलुष्कसिंहनादैः ॥
मधुरोपवनं निरीक्ष्य दूये बहुशः खण्डितनालिकेरषण्डम् ।
परितो नृकरोटिकोटिहारप्रचलच्छूलपरम्परा परीतम् ॥
रमणीयतरो बभूव यस्मिन् रमणीनां मणिनू पुरप्रणादः ।
द्विजशृङ्खलिकाखलात्क्रि याभिः कुरुते राजपथः स्वकर्णशूलम् ||
परितस्तततन्तुवायतन्तुव्यतिषङ्गाज्जनितानि जालकानि ।
पुरगोपुरसालभजिकानां दधते चीनपटावगुण्ठनत्वम् ||
हिमचन्दनवारिसेकशीतान्यभवन् यानि गृहाङ्गणानि राज्ञाम् ।
हृदयं मम खेदयन्ति तानि द्विजबन्दीनयनाम्बुदूषितानि ॥
न तथा कटुघूत्कृताद् व्यथा मे हृदि जीर्णोपवनेषु घूकलोकात् ।
परिशीलितपारसीकवाग्भ्यो यवनानां भवने यथा शुकेभ्यः ॥
स्तनचन्दनपाण्डु ताम्रपर्ण्या स्तरुणीनामभवत् पुरा यदम्भः ।
तदसृग्भिरुपैति शोणिमानं निहतानाममितो गवां नृशंसैः ।।
सुवते न यथापुरं वसूनि क्षितयो वर्षति पूर्ववन्न शक्रः ।
शमनोऽपि जनं नयत्यकाण्डे विषयेऽस्मिन् यवनैर्हतावशिष्टम् ॥
श्वसितानिलशोषिताधराणि श्लथशीर्णायतचूर्णकुन्तलानि ।
बहुबाष्पपरिप्लुतेक्षणानि द्रमिडानां वदनानि वीक्ष्य दूये ॥
४१



मधुराविजयें
श्रुतिरस्तमितां नयः प्रलीनो विरता धर्मकथा च्युतं चरित्रम् |
सुकृतं गतमाभिजात्यमस्तं किमिवान्यत् कलिरेक एव धन्यः ||
इति सा निखिलं निवेद्य राज्ञे यवनानां जनगर्हितं चरित्रम् |
अतिभीषणमात्मनः प्रभावात् कमपि प्रादुरभावयत् कृपाणंम् ॥
अथ तं कलधौतकोश[तः सा क *]रलग्नत्सरुरुच्चखान खड्गम् |
अचिरोज्झितकञ्ञ्जुकानुबन्धस्फुटकालोरगभोगसाम्यभाजम् ॥
क्षयकालकराल भद्रकालीगलकालागरुकर्द[मायमा *] नैः ।
महसां प्रसरैरदीपहार्यं किमपि ध्वान्तमिव प्रकाशयन्तम् ||
प्रतिबिम्बितदीपकान्तिमन्तः स्फुटता पिञ्छतरुप्रसूननीलम् ।
नवमम्बुधरं विडम्बयन्तं जठरोज्जृम्भितवैद्युतप्रकाशम् ॥
तमरातिनराधिनाथनारीनयनाम्भःकणपातहेतुभूतम् ।
प्रभुरुन्मिषितस्वरोषवह्नेरधिकोद्दामममस्त धूमदण्डम् ॥
( कलापकम् ।)
प्रणयागतचोलपाण्ड्यलक्ष्मी श्रवणेन्दीवरमालिकायमानम् ।
विरचय्य पुरः कृपाणभेषा पुनरप्याह पुरन्दराभमेन॑म् ॥
नरनाथ ! पुरा कृपाण मेनं विरचय्याखिलदेवतायुधांशैः ।
उपदीकृतवान् पिनाकपाणेर्दनुजानां विजयाय विश्वकर्मा |
अमुमुग्रतपःकृतप्रसादः प्रददौ पाण्ड्यनृपाय सोऽपि देवः ।
यमुपेत्य चिरेण तस्य वंश्याः पृथिवीमप्रतिशासनामशासन् ||
अथ कालवशेन पाण्ड्यवंश्यान् गतवीर्यानवधार्य कुम्भजन्मा |
मनुजेश्वर ! मण्डलाग्रमेनं भवते प्रेषितवान् महाभुजाय ॥
अमुना युधि दुःसहं महः स्यात् तव नैसर्गिकसाहसप्रवृत्तेः ।
ध्रुवमूष्मण दारुणो दवाग्निः किमुतोच्चण्ड समीरसंस्तवेन ॥



अष्टमः सर्गः ।
अघिसङ्गरमस्य च प्रभावाद् भविता ते न कदापि सत्वसादः ।
असितोमरचक्रचापमुख्यैर्द्विषद स्त्रैर्वपुषो न चाभिषङ्गः ॥
अमुमास्रकरालरश्मिपाली रचिताली कतटिच्छटाविलासम् ।
धुवतस्तव चेष्टितुं पुरस्तान्न कृतान्तोऽपि भवत्यलं किमन्यैः ॥
अमुनाशु विशस्य दक्षिणस्यां मधुरायां पुरि कंसवन्नृशंसम् ।
यवनाधिपतिं बलोत्तरस्त्वं विदधीथाः स्फुटमच्युतावतारम् ॥
अनिदंप्रथमो हि धार्यतेऽसौ भवतान्यैर्मनसाप्युधारणीयः ।
भुवनत्रयरक्षणैकदीक्षाविधिशंसी कटकः (पदा? करा ) म्बुजेन ||
चलवेणिभिरुल्बणारुणाक्षैर्विपुलश्मश्रुभिरात्तसिंहनादैः ।
विकटभ्रुकुटीकरालैफास्त्वरमाणस्तृणगात् (?) तुलुष्कशीर्षैः ||
ग्रसतु प्रथनाह्वये दिनादौ प्रथमानो भवतः प्रतापसूर्यः ।
मधुपानमदप्रदोषरूढं यवनीनां स्मितचन्द्रिकाविकासम् ||
अविनीतिदवानलानुबन्धादधिकोन्मीलदधर्मधर्मजातम् ।
निहताहितलोहिताम्बुवर्षैर्नृप ! निर्वापय तापमुर्वरायाः ॥
परिपन्थिकबन्धकन्धरान्तःस्रुतरक्तासवपूरपारणाभिः ।
कटपूतनभूतयातुधानानभितस्तर्पयतात् तबैष खड्गः ॥
दुरितकपरं तुलुकनाथं द्रुतमुत्खाय जगत्तूयैकशल्यम् ।
प्रतिरोपय रामसेतुमध्ये विजयस्तम्भशतानि बाहुशालिन् ! ॥
त्वयि नाथ ! नियन्तृतां प्रपन्ने घृतवेगा स्थिरसेतुबन्धनेन ।
प्रथयत्वनुकूलयानलीलामचिरेणैव कवेरजाकरेणुः ॥ *
[इति श्रीगङ्गादेव्या विरचिते मधुराविजय-
नाम्नि वीरकम्परायचरिते
अष्टमः सर्गः [*]


इतः परं दश पत्राणि तालपत्रादर्शाद् विभ्रष्टानि ।

४३



४४
मधुराविजयम् ।


.........फलकेन केचित् प्रत्यर्थिनां वञ्चितबाणवर्षाः ।

अलक्ष्यपातं युगपत् कृपाणैः कृत्ताखिलाङ्घ्रींस्तुरगा....म् ॥
आसञ्जिताः कङ्कमुखैर्विमुच्य .. भुवनेषु पङ्क्तिः ।
आराच्चरन्त्या विरराज मृत्योरुत्तम्भिता तोरणमालिकेव ॥
कृत्ताः शशाङ्कार्धमुखैः पृषत्कैर्धनुष्मतां हास्तिक हस्तकाण्डाः ।
रक्तह्रदेषु न्यपतन् भुजङ्गाः पारीक्षितस्येव मखानलेषु ॥
मुक्ताफलैर्वीरकृपाणलेखाविभिन्नगन्धद्विपकुम्भमुक्तैः ।
रक्तारुणैस्तत्क्षणघट्टनोत्थस्फुलिङ्गसङ्घातमतिर्वितेने ॥
यावत् कृपाणेन विपाट्य कुम्भं निवर्तते सत्वरमश्ववारः ।
तावद् गृहीत्वास्य तुरङ्गमङ्घ्र्योरास्फालयामास गजस्तमुर्व्याम् ||
निशाचराः केचन कुञ्जराणां कुस्भस्थलान्निस्सृतमास्रपूरम् ।
निष्ठ्यूतमुक्तामणयः सहर्षं चुचूषुरुत्पुष्करनालदण्डैः ॥
जिघत्सयान्तः पतगैः प्रविष्टे: प्रस्पन्दमानं कुणपं द्विपस्य ।
समीपमासाद्य सजीवबुद्ध्या व्यसुं सतृष्णोऽपि जहौ सृगालः ॥
चक्रैनिकृत्तानि शिरांसि यावदाघोरणानां न पतन्त्यधस्तात् ।
अक्लिष्टशोभान्यवतंसहेतोस्तावत् प्रतीष्टानि निशाचरीभिः ॥
करेण कश्चित् पदयोगृहीत्वा क्षिप्तं दवीयो वियति द्विपेन्द्रः ।
पतम्तमाच्छिन्नकृपाणयष्टिः प्रत्यैच्छदुच्चैर्दशनद्वयेन ॥
क्षिप्तो गजेनोर्ध्वम सिद्वितीयः स्कन्धे निपत्यास्य पुरस्तरस्वी ।
निपात्य चाधोरणमभ्यमित्रं गजाधिरोहः स्वयमेव जज्ञे ||
द्विषा सरोषेण पृषत्कवर्षैर्निषूदितः कोऽप्यमरत्वमेत्य ।
चकार तस्योपरि पुष्पवर्षं सहर्षमुद्धोषितचाटुवादः ॥


इतः पूर्वे शताधिक श्लोकविच्छेदसंभावनया सर्गसङ्ख्या न निश्चेतुं शक्या ।



मधुराविजयम् ।
कुम्तेन कश्चिद् द्विषता विभिन्नस्तथैव संश्लेषममुष्य यातः ।
भिन्दन्नुरस्तेन चमत्कृतोऽभूद् गुणेषु को मत्सरमादधाति ॥
चिराय कौचित् कलहायमानावन्योन्यकौक्षयककृतशीर्षौ ।
विमुक्तदेहौ तदनुक्षणेन ससौहृदौ दिव्यपुरीमयाताम् ||
सङ्ग्रामवन्याममितश्चरन्तो दर्पोद्धताः केचन राजसिंहाः ।
प्रत्यर्थिनां पार्थिवकुञ्जराणां शिरांस्यभिन्दन्नखरैः[खराग्रैः* ॥]
.....................................।
..स्तस्य विरोधियोधान् दृष्ट्वा जहासेव पलायमानान् ॥
एकप्रहारेण सकङ्कटानामाधोरणानां करिणां च देहैः ।
द्विधा विभिन्नैरमितो दिवेक्तुमीषत्करास्तस्य विमर्दमार्गाः ॥
कुम्भेषु भिन्दन् नृपतिर्द्विपेन्द्रान् मुक्ताफलैः शर्करिलान्तराभिः ।
प्रावर्तद् रक्ततरङ्गिणीभिः परश्शताः संयति ताम्रपर्णीः ॥
तेन द्विपास्तोमरिणा विभिन्नाः कुंभस्थलैरुज्झितमौक्तिकौघैः ।
क्रौञ्चस्य जह्रूर्गुहशक्तिघातप्रकीर्णहंसप्रकरस्य शोभाम् ॥
रंहस्विनः स्वाभिमुखान् क्षितीन्द्रो मृगान् नखाग्रेण यथा तरक्षुः ।
प्रसह्य वक्षस्सु युधि प्रवीरान् क्षुण्णानकार्षीच्छुरिकामुखेन ||
शूरस्तथा प्राहृत मुद्गरेण शिरस्त्रवन्ति द्विषतां शिरांसि ।
यथा विनिर्यन्नयनानि तानि मङ्क्षु न्यमाङ्क्षुः स्वशरीर एव ||
[तस्मि *]न्निति व्यापृतहेतिजाते परापतन्त्यः परिपन्थिसेनाः ।
कल्पक्षयोदर्चिषि हव्यवाहे महाम्बुघेराप इवाशु ने [शु: *] ॥
न जामदग्न्येन न राघवेण तथा न भीमेन न चार्जुनेन ।
आपादितस्तेन यथा समीके हर्षो महर्षेः कलहप्रियस्य ||



इतः परं पत्रद्वयं निर्लेखं दृश्यते ।



४६
मधुराविजयम् ।
ततस्तुलुष्कान् युधि [कान्दिशी*] कानालोक्य विष्फारितघोरशार्ङ्ग
कम्पक्षितीन्द्रं यवनाधिराजः प्रत्यग्रहीद् वृत्र इवामरेन्द्रम् ||
तं वीरपाणाधिकपाटलाक्षं ललाटलक्ष्यभ्रुकुटीकरालम् ।
मदस्य रोषस्य च देहबन्धं संमेदमाशङ्कत वीरवर्गः ॥
निरायता तस्य तुरङ्गवेगा वेणिर्मणिश्रेणिमती चकाशे ।
अमर्षवह्रेर्ज्वलनोन्मुखस्य धूमच्छटेव स्फुरितस्फुलिङ्गा ||
आस्फाल्यमानस्य च तेन गाढं शार्ङ्गस्य मौर्वीनिनदश्चकार ।
चिरात् परित्यज्य तमुच्चलन्त्या जयश्रियो नूपुरघोषशङ्काम् ||
पराक्रमाधःकृतचोलपाण्ड्यं वल्लालसम्पल्लतिकाकुठारम् ।
रणोन्मुखं कम्पनृपोऽभ्यनन्दीद् वीरः सुरत्राणमुदग्रशौर्यः ॥
आकर्णमाकृष्टशरासनौ तौ मिथः किरन्तौ विशिखानसङ्ख्यान् ।
वीरौ स्वबाहुद्रविणानुरूपमायोधनं मानधनौ व्यधाताम् ॥
बाणा निरस्ता यवनेन तस्मिन्नपाङ्गपाता इव वीरलक्ष्म्याः |
कम्पेश्वरेणाप्यभिपारसीकं शराः कटाक्षा इव कालरात्रेः ||
स केरलप्राणमरुद्भु ङ्गन् वन्यावनीन्द्रद्रुमदाववह्नीन् ।
अन्ध्रान्धकारक्षयतिग्मभासो बाणानमुञ्चद् यवने नरेन्द्रः ||
क्षतानि यान्यस्य शरैः शरीरे चकार वीरस्य तुलुष्कवीरः ।
वितेनिरे तानि नखाङ्कशङ्कां जयश्रियो भोगसमुत्सुकायाः ॥
उदग्रमग्रे यवनाधिभर्तुः साक्षात्कलेर्मौलिमिवाशुगेन ।
स मङ्क्षु सार्धं जयकाङ्क्षितेन ध्वाङ्क्षध्वजं ध्वंसयति स्म धन्वी ||
अमर्षितस्याथ पृषत्कवर्षं विमुञ्चतो विद्विषतः शरेण ।
स कार्मुकज्यामलनात् तुलुष्कराज्यश्रियो मङ्गलसूत्रकल्पाम् ||



.
मधुराविजयम् ।
विहाय शार्ङ्ग धनुरिद्धरोषस्तुलुक[वीरस्त*]रवारिमुग्रम् ।
तुरङ्ग पर्याणनिबद्धवर्ध्राविलम्बि (भि:?नं ) सत्वरमुज्जहार ॥
अथाग्रहीत् कम्पनृपस्तमेव कौक्षेयकं काल [करालरूपम् ।
व्या *]पादनार्थ यवनेश्वरस्य यः प्रेषितः प्राक् कलशोद्भवेन ||
विषच्छटाधूम्ररुचिर्नृपस्य कराग्रधूता करवाललेखा ।
[जिह्वेव रेजे*] यवनाधिराजप्राणानिलाञ् जिग्रसिषोर्भुजाहेः ॥
स वञ्चयंस्तत्तरवारिधारां धाराविशेषप्रवणौपवाह्यः ।
अशातयत्तस्य शिरो निमेषा[दने *]न कर्णाटकुलप्रदीपः ॥
अज्ञातसेवोचितचाटुवादं तुलुष्कसाम्राज्यकृताभिषेकम् ।
दिवौकसामप्यकृतप्रणामं भूमौ सुरत्राणशिरः पपात ||
च्युतेऽपि शीर्षे चलिताश्ववल्गानियन्त्रणव्यापृतवामपाणिम् ।
प्रतिप्रहारप्रसृतान्यहस्तं वीरः कबन्धं द्विषतोऽभ्यनन्दीत् ||
मानोन्नते कम्पनृपस्य मौलौ पपात दिव्यद्रुमपुष्पवृष्टिः ।
स्वयंवराभ्युत्सुकराजलक्ष्मीविमुक्तमुक्ताक्षतजालकल्पा ||
प्रशान्तदावेव वनान्तलक्ष्मीर्गतोपरागा गगनस्थलीव ।
कलिन्दजा मर्दितकालियेव दिग् दक्षिणासीत् क्षतपारसीका ||
हतावशिष्टानथ वैरियोधान् संरक्ष्य पादप्रण*..........।
........................................॥


[इति श्रीगङ्गादेव्या विरचितं मधुराविजयं
नाम वीरकम्परायचरितं
समाप्तम् । *]
शिवं भूयात् ।


इयानेन तालपत्रादर्श: समुपलब्धः |
